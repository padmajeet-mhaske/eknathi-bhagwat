<!DOCTYPE html>
<html>

<!-- Mirrored from santeknath.org/eknathi bhagwat/adhyay 2.html by HTTrack Website Copier/3.x [XR&CO'2013], Tue, 04 Aug 2015 03:10:42 GMT -->
<head>

  <meta charset="utf-8">
  <meta name="viewport" content="width=device-width, initial-scale=1">
  <link rel="stylesheet" href="http://maxcdn.bootstrapcdn.com/bootstrap/3.3.6/css/bootstrap.min.css">
  <script src="https://ajax.googleapis.com/ajax/libs/jquery/1.12.0/jquery.min.js"></script>
  <script src="http://maxcdn.bootstrapcdn.com/bootstrap/3.3.6/js/bootstrap.min.js"></script>
  <link href='http://fonts.googleapis.com/css?family=Amita:400|Glegoo:400&subset=devanagari,latin' rel='stylesheet' type='text/css'>
  <link rel="stylesheet" type="text/css" media="print" href="style_print.css">
  <link rel="stylesheet" type="text/css" media="screen" href="style_print.css">

</head>
<body>
<article>
<h1>॥ श्री एकनाथी भागवत ॥ </h1>
<p><br/></p>
<H2>अध्याय चवदावा</h2>
<p><br/></p>
<section>
<p>॥ श्रीगणेशाय नमः ॥ श्रीकृष्णाय नमः ॥</p>
</section>
<section>
<p>ॐ नमो स्वामी सद्‍गुरू । तूं निजांगें क्षीर सागरू 
।</p>
<p>तुझा उगवल्या प्रबोधचंद्रू । आल्हादकरू जीवासी 
॥१॥</p>
</section>
<section>
<p>ज्या चंद्राचे चंद्रकरीं । निबिड अज्ञान अंधारीं 
।</p>
<p>त्रिविध ताप दूर करी । हृदयचिदंबरीं उगवोनी ॥२॥</p>
</section>
<section>
<p>ज्या चंद्राचे चंद्रकिरण । आर्तचकोरांलागीं जाण 
।</p>
<p>स्वानंदचंद्रामृतें स्त्रवोन । स्वभावें पूर्ण 
करिताती ॥३॥</p>
</section>
<section>
<p>अविद्या‌अंधारीं अंधबंधे । संकोचलीं जीवदेहकुमुदें 
।</p>
<p>तीं ज्याचेनि किरणप्रबोधें । अतिस्वानंदें विकासलीं 
॥४॥</p>
</section>
<section>
<p>जो चंद्र देखतांचि दिठीं । सुख होय जीवाच्या पोटीं 
।</p>
<p>अहंसोमकांतखोटी । उठा‌उठी विरवितू ॥५॥</p>
</section>
<section>
<p>पूर्णिमा पूर्णत्वें पूर्ण वाढे । देखोनि क्षीराब्धी 
भरतें चढे ।</p>
<p>गुरु‌आज्ञामर्यादा न मोडे । स्वानंद चढे अद्वयें 
॥६॥</p>
</section>
<section>
<p>सद्‍गुरु क्षीराब्धी अतिगहन । सादरें करितां निरीक्षण 
।</p>
<p>वेदांतलहरीमाजीं जाण । शब्दचिद्रत्‍नें भासती 
॥७॥</p>
</section>
<section>
<p>तेथ विश्वासाचा गिरिवर । वैराग्यवासुकी रविदोर 
।</p>
<p>निजधैर्याचे सुरासुर । मंथनतत्पर समसाम्यें ॥८॥</p>
</section>
<section>
<p>मथनीं प्रथम खळखळाटीं । लयविक्षेप हाळाहळ उठी ।
</p>
<p>तें विवेकनीळकंठें कंठीं । निजात्मदृष्टीं गिळिलें 
॥९॥</p>
</section>
<section>
<p>मग अभ्यास प्रत्यगावृत्ती । क्रियेसी झाली विश्रांती 
।</p>
<p>प्रकटली रमा निजशांती । जीस श्रीपती वश्य झाला ॥१०॥</p>
</section>
<section>
<p>तेथ ब्रह्मरस आणि भ्रमरस । इंहीं युक्त अमृतकलश 
।</p>
<p>मथनीं निघाला सावकाश । ज्याचा अभिलाष सुरासुरां 
॥११॥</p>
</section>
<section>
<p>ते विभागावयालागुनी । माधवचि झाला मोहिनी ।</p>
<p>अहंराहूचें शिर छेदूनी । अमृतपानी निवविले ॥१२॥</p>
</section>
<section>
<p>ते वृत्तिरूप मोहिनी । पालटली तत्क्षणीं ।</p>
<p>ठेली नारायण हो‍उनी । पहिलेपणीं उठेना ॥१३॥</p>
</section>
<section>
<p>ते क्षीरसागरीं नारायण । समाधि शेषशयनीं आपण ।</p>
<p>सुखें सुखावला जाण । अद्यापि शयन केलें असे ॥१४॥</p>
</section>
<section>
<p>ऐसा सद्‍गुरु चित्सागरु । ज्याचा वेदांसी न कळे 
पारू ।</p>
<p>नारायणादि नानावतारू । ज्याचेन साचारू उपजती ॥१५॥</p>
</section>
<section>
<p>ज्याचीं चिद्रत्‍नें गोमटीं । हरिहरांचें कंठीं 
मुकुटीं ।</p>
<p>बाणलीं शोभती वेदपाठीं । कविवरिष्ठीं वानिलीं ॥१६॥</p>
</section>
<section>
<p>ऐशिया जी अतिगंभीरा । जनार्दना सुखसागरा ।</p>
<p>अनंतरूपा अपारा । तुझ्या परपारा कोण जाणे ॥१७॥</p>
</section>
<section>
<p>विवेकें न देखवे दिठीं । वेदां न बोलवे गोठी ।</p>
<p>तेथ हे माझी मराठी । कोणे परिपाटी सरेल ॥१८॥</p>
</section>
<section>
<p>हो कां राजचक्रवर्तीचे माथां । कोणासी न बैसवे सर्वथा 
।</p>
<p>तेथ माशी जा‌ऊनि बैसतां । दुर्गमता तंव नाहीं ॥१९॥</p>
</section>
<section>
<p>कां राजपत्‍नीचे स्तन । देखावया शके कोण ।</p>
<p>परी निजपुत्र तेथें जाण । बळें स्तनपान करीतसे ॥२०॥</p>
</section>
<section>
<p>तेवीं माझी हे मराठी । जनार्दनकृपापरिपाटीं ।</p>
<p>निःशब्दाच्या सांगे गोठी । चिन्मात्रीं मिठी घालूनी 
॥२१॥</p>
</section>
<section>
<p>असो आकाश घटा सबाह्य आंतू । तेवीं शब्दामाजीं निःशब्दवस्तू 
।</p>
<p>रिता बोल रिघावया प्रांतू । उरला प्रस्तुतू दिसेना 
॥२२॥</p>
</section>
<section>
<p>बाळक बोलों नेणे तत्त्वतां । त्यासी बोलिकें बोलवी 
पिता ।</p>
<p>तैसीच हेही जाणावी कथा । वाचेचा वक्ता जनार्दन ॥२३॥</p>
</section>
<section>
<p>त्या जनार्दनाचे कृपादृष्टीं । भागवत सांगों मराठिये 
गोष्टी ।</p>
<p>जें कां आलोडितां ग्रंथकोटी । अर्थी दृष्टी पडेना 
॥२४॥</p>
</section>
<section>
<p>तेंचि श्रीमहाभागवत । जनार्दनकृपें येथ ।</p>
<p>देशभाषा हंसगीत । ज्ञान सुनिश्चित सांगीतलें ॥२५॥</p>
</section>
<section>
<p>सद्‍भावें करितां माझी भक्ती । तेणें ज्ञानखड्गाची 
होय प्राप्ती ।</p>
<p>छेदोनि संसार‌आसक्ती । सायुज्यमुक्ती मद्‍भक्तां 
॥२६॥</p>
</section>
<section>
<p>माझेनि भजनें मोक्ष पावे । ऐसें बोलिलें जें देवें 
।</p>
<p>तें आ‌इकोनियां उद्धवें । विचारू जीवें आदरिला 
॥२७॥</p>
</section>
<section>
<p>देवो सांगे भजनेंचि मुक्ती । आणि ज्ञात्यांची व्युत्पत्ती 
।</p>
<p>आणिकें साधनें मोक्षाप्रती । सांगताती आन‌आनें 
॥२८॥</p>
</section>
<section>
<p>एवं या दोहीं पक्षीं जाण । मोक्षीं श्रेष्ठ साधन 
कोण ।</p>
<p>तेचि आशंकेचा प्रश्न । उद्धवें आपण मांडिला ॥२९॥
</p>
</section>
<blockquote>
<section>
<p><br/></p>
<cite><p>श्री‌उद्धव उवाच ।</p></cite>
<p>वदंति कृष्ण श्रेयांसि बहूनि ब्रह्मवादिनः ।</p>
<p>तेषां विकल्पप्राधान्यमुताहो एकमुख्यता ॥ १ ॥</p>
<p><br/></p>
</section>
</blockquote>
<section>

<p>उद्धव म्हणे गा श्रीपती । मोक्षमार्गीं साधनें 
किती ।</p>
<p>वेदवादियांची व्युत्पत्ती । बहुत सांगती साधनें 
॥३०॥</p>
</section>
<section>
<p>तीं अवघींच समान । कीं एक गौण एक प्रधान ।</p>
<p>देवें सांगीतलें आपण । भक्तीचि कारण मुक्तीसी ॥३१॥
</p>

</section>
<blockquote>
<section>
<p><br/></p>
<p>भवतोदाहृतः स्वामिन्‌ भक्तियोगोऽनपेक्षितः ।</p>
<p>निरस्य सर्वतः सङ्गं येन त्वय्याविशेन्मनः ॥ २ 
॥</p>
<p><br/></p>
</section>
</blockquote>
<section>

<p>आणिकां साधनां नापेक्षिती । सर्व संगांतें निरसिती 
।</p>
<p>मोक्षमार्गीं मुख्य भक्ती । जिणें स्वरूपप्राप्ती 
तत्काळ ॥३२॥</p>
</section>
<section>
<p>माझ्या स्वरूपीं ठेवूनि मन । फळाशेवीण माझें भजन 
।</p>
<p>हेंचि मोक्षाचें मुख्य साधन । देवें आपण बोलिलें 
॥३३॥</p>
</section>
<section>
<p>स्वामी बोलिले मुख्य भक्ती । इतर जे साधनें सांगती 
।</p>
<p>त्यांसी प्राप्तीची अस्तिनास्ति । देवें मजप्रती 
सांगावी ॥३४॥</p>
</section>
<section>
<p>याचि प्रश्नाची प्रश्नस्थिती । विवंचीतसे श्रीपती 
।</p>
<p>त्रिगुण ज्ञात्याची प्रकृती । साधनें मानिती यथारुचि 
॥३५॥</p>
</section>
<section>
<p>ज्याची आसक्ती जिये गुणीं । तो तेंचि साधन सत्य मानी 
।</p>
<p>यापरी ज्ञानाभिमानी । नाना साधनीं जल्पती ॥३६॥</p>
</section>
<section>
<p>परंपरा बहुकाळें । ज्ञात्याचें ज्ञान झालें मैळें 
।</p>
<p>तें सत्य मानिती तुच्छ फळें । ऐक प्रांजळें उद्धवा 
॥३७॥</p>
</section>
<section>
<p>चौदाव्यामाजीं निरूपणस्थिती । इतुकें सांगेल श्रीपती 
।</p>
<p>साधनांमाजीं मुख्य भक्ती । ध्यानयोगस्थिती समाधियुक्त 
॥३८॥</p>
</section>
<section>
<p>इतर साधनांचें निराकरण । तुच्छफलत्वें तेंही जाण 
।</p>
<p>सात श्लोकीं श्रीकृष्ण । स्वमुखें आपण सांगतू ॥३९॥
</p>
</section>
<blockquote>
<section>
<p><br/></p>
<cite><p>श्रीभगवानुवाच ।</p></cite>
<p>कालेन नष्टा प्रलये वाणीयं वेदसंज्ञिता ।</p>
<p>मयाऽऽदौ ब्रह्मणे प्रोक्ता धर्मो यस्यां मदात्मकः 
॥ ३ ॥</p>
<p><br/></p>
</section>
</blockquote>
<section>

<p>माझी वेदवाणी प्रांजळी । ज्ञानप्रकाशें अतिसोज्ज्वळी 
।</p>
<p>ते नाशिली प्रळयकाळीं । सत्यलोकहोळी जेव्हां झाली 
॥४०॥</p>
</section>
<section>
<p>ब्रह्मयाचा प्रळयो होतां । वेदवाणीचा वक्ता ।</p>
<p>कोणी नुरेचि तत्त्वतां । यालागीं सर्वथा बुडाली 
॥४१॥</p>
</section>
<section>
<p>तेचि वेदवाणी कल्पादीसी । म्यांचि प्रकाशिली ब्रह्मयासी 
।</p>
<p>जिच्याठायीं मद्‍भक्तीसी । यथार्थेंसी बोलिलों 
॥४२॥</p>
</section>
<section>
<p>जे वाचेचें अनुसंधान । माझे स्वरूपीं समाधान ।</p>
<p>ऐसें माझें निजज्ञान । ब्रह्मयासी म्यां जाण सांगीतलें 
॥४३॥</p>
</section>
<blockquote>
<section>
<p><br/></p>

<p>तेन प्रोक्ता च पुत्राय मनवे पूर्वजाय सा ।</p>
<p>ततो भृग्वादयोऽगृह्णन्‌ सप्त ब्रह्ममहर्षयः ॥ 
४ ॥</p>
<p><br/></p>
</section>
</blockquote>
<section>

<p>तो सकळ वेद विवंचूनू । ब्रह्मेनि उपदेशिला मनू ।
</p>
<p>सप्त ब्रह्मर्षी त्यापासूनू । वेद संपूर्णू पावले 
॥४४॥</p>
</section>
<section>
<p>ब्रह्मेनि दक्षादि प्रजापती । उपदेशिले त्याचि 
स्थिती ।</p>
<p>यापासून नेणों किती । ज्ञानसंपत्ती पावले ॥४५॥</p>
</section>
<section>
<p>सप्त‌ऋषींची जे मातू । भृगु मरीचि अत्रि विख्यातू 
।</p>
<p>अंगिरा पुलस्त्य पुलह ऋतू । जाण निश्चितू ऋषिभागू 
॥४६॥</p>
</section>
<blockquote>
<section>
<p><br/></p>

<p>तेभ्यः पितृभ्यस्तत्पुत्रा देवदानवगुह्यकाः ।
</p>
<p>मनुष्याः सिद्धगंधर्वाः सविद्याधरचारणाः ॥ ५ ॥</p>
</section>
</blockquote>
<blockquote>
<section>
<p>किन्देवाः किन्नरा नागा रक्षःकिम्पुरुषादयः ।
</p>
<p>बह्व्यस्तेषां प्रकृतयो रजःसत्त्वतमोभुवः ॥ ६ 
॥</p>
<p><br/></p>
</section>
</blockquote>
<section>

<p>तिंहीं ऋषीश्वरीं पुत्रपौत्र । उपदेशिले नर किन्नर 
।</p>
<p>देव दानव अपार सिद्ध । विद्याधर चारण ॥४७॥</p>
</section>
<section>
<p>गुह्यक गंधर्व राक्षस । किंदेव आणि किंपुरुष ।</p>
<p>नागसर्पादि तामस । परंपरा उपदेश पावले ॥४८॥</p>
</section>
<section>
<p>मुखाकृती दिसती नर । शरीरें केवळा वनचर ।</p>
<p>ऐसे जे कां रीस थोर । त्यांसी किन्नर बोलिजे ॥४९॥</p>
</section>
<section>
<p>मुखाभासें दिसती पुरुष । शरीर पाहतां श्वापदवेष 
।</p>
<p>ऐसे जे वानर रामदास । त्यांसी किंपुरुष बोलिजे ॥५०॥</p>
</section>
<section>
<p>स्वेददुर्गंधिकल्मषरहित । शरीरें अतिभव्य भासत 
।</p>
<p>मनुष्यदेवांऐसे दिसत । ते बोलिजेत किंदेव ॥५१॥</p>
</section>
<section>
<p>यापरींच्या बहुधा व्यक्ती । रजतमादि सत्त्वप्रकृती 
।</p>
<p>उपदेशपरंपरा प्राप्ति । ज्ञान बोलती यथारुचि ॥५२॥
</p>
</section>
<blockquote>
<section>
<p><br/></p>

<p>याभिर्भूतानि भिद्यन्ते भूतानां मतयस्तथा ।</p>
<p>यथाप्रकृति सर्वेषां चित्रा वाचः स्रवन्ति हि ॥ 
७ ॥</p>
<p><br/></p>
</section>
</blockquote>
<section>

<p>जैशा प्रकृति तैशी भावना । जैसा गुण तशी वासना ।</p>
<p>जे वासनेस्तव जाणा । भूतीं विषमपणा आणी भेदु ॥५३॥</p>
</section>
<section>
<p>देवमनुष्यतिर्यगता । हे वासनेची विषमता ।</p>
<p>येवढा भेद करी भूतां । अनेकता यथारुचि ॥५४॥</p>
</section>
<section>
<p>ज्यांची जैशी प्रकृती । ते तैसा वेदार्थू मानिती 
।</p>
<p>तेंचि शिष्यांसी सांगती । परंपरास्थिती उपदेशू 
॥५५॥</p>
</section>
<section>
<p>विचित्र वेदार्थ मानणे । विचित्र संगती साधनें 
।</p>
<p>विचित्र उपदेश करणें । प्रकृतिगुणें मतवाद ॥५६॥
</p>
</section>
<blockquote>
<section>
<p><br/></p>

<p>एवं प्रकृतिवैचित्र्याद्‌ भिद्यन्ते मतयो नृणाम्‌ 
।</p>
<p>पारम्पर्येण केषाञ्चित्‌ पाषण्डमतयोऽपरे ॥ ८ ॥</p>
<p><br/></p>
</section>
</blockquote>
<section>

<p>यापरी गा निजप्रकृती । वाढली जाण नाना मतीं ।</p>
<p>तो मतवाद ठसावला चित्तीं । यथानिगुतीं सत्यत्वें 
॥५७॥</p>
</section>
<section>
<p>मिथ्या स्वप्न जेवीं निद्रिता । सत्य मानलेंसे 
सर्वथा ।</p>
<p>तेवीं नानामतवादकथा । सत्य तत्त्वतां मानिती ॥५८॥</p>
</section>
<section>
<p>हे वेदपढियंत्यांची कथा । ज्यांसी वेदीं नाहीं 
अधिकारता ।</p>
<p>त्यांसी उपदेशपरंपरता । नानामतता सत्य माने ॥५९॥</p>
</section>
<section>
<p>एकाची वेदबाह्य व्युत्पत्ती । ते आपुलालिये स्वमतीं 
।</p>
<p>पाषंडाते प्रतिष्ठिती । तेंच उपदेशिती शिष्यातें 
॥६०॥</p>
</section>
<blockquote>
<section>
<p><br/></p>

<p>मन्मायामोहितधियः पुरुषाः पुरुषर्षभ ।</p>
<p>श्रेयो वदन्त्यनेकान्तं यथाकर्म यथारुचि ॥ ९ ॥</p>
<p><br/></p>
</section>
</blockquote>
<section>

<p>नाना वासनागुणानुवृत्ती । नाना परींच्या पुरुषप्रकृती 
।</p>
<p>यांसी माझी माया मूळकर्ती । जाण निश्चितीं उद्धवा 
॥६१॥</p>
</section>
<section>
<p>माझिया मायें मोहिले वरिष्ठ । जन केले विवेकनष्ट 
।</p>
<p>भुलवूनियां मोक्षाची वाट । विषयनिष्ठ विवेकू ॥६२॥</p>
</section>
<section>
<p>ऐक उद्धवा पुरुषश्रेष्ठा । यापरी भ्रंशली जनांची 
निष्ठा ।</p>
<p>चुकोनि मोक्षाचा दारवंटा । साधनकचाटा जल्पती ॥६३॥</p>
</section>
<section>
<p>त्या नाना साधनांच्या युक्ती । ज्या मतवादें प्रतिपादिती 
।</p>
<p>त्याही दीड श्लोकीं श्रीपती । उद्धवाप्रती सांगत 
॥६४॥</p>
</section>
<blockquote>
<section>
<p><br/></p>

<p>धर्ममेके यशश्चान्ये कामं सत्यं दमं शमम्‌ ।</p>
<p>अन्ये वदन्ति स्वार्थं वा ऐश्वर्यं त्यागभोजनम्‌ 
।</p>
<p>केचिद्‌ यज्ञतपो दानं व्रतानि नियमान्यमान्‌ ॥ 
१० ॥</p>
<p><br/></p>
</section>
</blockquote>
<section>

<p>मीमांसकाचे मत येथ । काम्य निषिद्धरहित ।</p>
<p>कर्मचि साधन मानित । मोक्ष येणें प्राप्त म्हणताती 
॥६५॥</p>
</section>
<section>
<p>काव्य नाटक अळंकार करिती । ते कवित्वचि साधन मानिती 
।</p>
<p>कविताप्रबंधव्युत्पत्ती । मोक्ष मानिती तेणें 
यशें ॥६६॥</p>
</section>
<section>
<p>कवीश्वरांचें मत ऐसें । आपुले कवित्वाचेनि यशें 
।</p>
<p>मोक्ष लाहों अनायासें । हें कवितापिसें कवीश्वरां 
॥६७॥</p>
</section>
<section>
<p>वात्स्यायनकोकशास्त्रमत । त्यांचा अभिप्रायो 
विपरीत ।</p>
<p>कामसुखें मोक्ष मानित । काम सतत सेवावा ॥६८॥</p>
</section>
<section>
<p>सांख्य-योगांची वदंती । सत्य-शम-दमादि संपत्ती ।
</p>
<p>हेंचि साधन मोक्षाप्रती । नेम निश्चितीं तिंहीं 
केला ॥६९॥</p>
</section>
<section>
<p>नीतिशास्त्रकारांचें मत । सार्वभौम राज्य प्राप्त 
।</p>
<p>त्यातेंचि मोक्ष मानित । सामदानादि तेथ साधन ॥७०॥</p>
</section>
<section>
<p>एकांचा मतविभाग । शिखासूत्रमात्रत्याग ।</p>
<p>त्याचें नांव मोक्षमार्ग । परम श्लाघ्य मानिती 
॥७१॥</p>
</section>
<section>
<p>देहात्मवाद्यांचा योग । स्वेच्छा भोगावे यथेष्ट 
भोग ।</p>
<p>कैंचा नरक कैंचा स्वर्ग । मेल्या मग कोण जन्मे ॥७२॥</p>
</section>
<section>
<p>अश्वमेध राजसूययाग । हाचि एकांचा मोक्षमार्ग ।</p>
<p>एकां मूर्ति‌उपासना सांग । पूजाविभाग तें साधन 
॥७३॥</p>
</section>
<section>
<p>एकाचें मत साक्षेप । कडकडाटेंसी खटाटोप ।</p>
<p>शरीरशोषणादि जें तप । तो मार्ग समीप मोक्षाचा ॥७४॥</p>
</section>
<section>
<p>एक म्हणती श्रेष्ठ साधन । मोक्षमार्गीं केवळ दान 
।</p>
<p>दीक्षित म्हणती व्रतग्रहण । हेंचि साधन मोक्षाचें 
॥७५॥</p>
</section>
<section>
<p>एकांच्या मताचा अनुक्रम । अवश्य करावे व्रत नियम 
।</p>
<p>एवं मतानुसारें उपक्रम । नानासाधनसंभ्रम बोलती 
॥७६॥</p>
</section>
<section>
<p>या साधनांची पाहतां स्थिती । आद्यंतवंत निश्चितीं 
।</p>
<p>तेंचि पैं उद्धवाप्रती । कृष्ण कृपामूर्ती सांगत 
॥७७॥</p>
</section>
<blockquote>
<section>
<p><br/></p>

<p>आद्यन्तवन्त एवैषां लोकाः कर्मविनिर्मिताः ।</p>
<p>दुःखोदर्कास्तमोनिष्ठाः क्षुद्रानन्दाः शुचार्पिताः 
॥ ११ ॥</p>
<p><br/></p>
</section>
</blockquote>
<section>

<p>सांडूनि फळाशा देहाभिमान । मज नार्पिती जे साधन 
।</p>
<p>त्यांचें फळ दुःखरूप जाण । जन्ममरणदायक ॥७८॥</p>
</section>
<section>
<p>तिंहीं साधनीं साधिले लोक । ते अंतवंत नश्वर देख 
।</p>
<p>ते लोकींचें जें सुख । साखरेंसीं विख रांधिलें ॥७९॥</p>
</section>
<section>
<p>त्याचे जिव्हाग्रीं गोडपण । परिपाकीं अचूक मरण 
।</p>
<p>तैसा तो क्षुद्रानंद जाण । शोकासी कारण समूळ ॥८०॥</p>
</section>
<section>
<p>निजकर्में मलिन लोक । त्यांच्या ठायीं कैंचें सुख 
।</p>
<p>उत्तरोत्तर वाढते दुःख । अंधतमदायक परिपाकू ॥८१॥</p>
</section>
<section>
<p>भोगासक्त जें झालें मन । त्यासी अखंड विषयांचें 
ध्यान ।</p>
<p>विषयाध्यासें तमोगुण । अधःपतनदायक ॥८२॥</p>
</section>
<section>
<p>इंहींच साधनीं माझी भक्ती । जो कोणी करील परमप्रीतीं 
।</p>
<p>ते भक्तीची मुख्यत्वें स्थिती । स्वयें श्रीपती 
सांगत ॥८३॥</p>
</section>
<blockquote>
<section>
<p><br/></p>

<p>मय्यर्पितात्मनः सभ्य निरपेक्षस्य सर्वतः ।</p>
<p>मयाऽऽत्मना सुखं यत्तत्‌ कुतः स्याद्‌ विषयात्मनाम्‌ 
॥ १२ ॥</p>
<p><br/></p>
</section>
</blockquote>
<section>

<p>भक्ती निजसुखाची मातू । सांगावया उद्धवासी संबोधितू 
।</p>
<p>भक्तिसुखालागीं भाग्यवंतू । तूंचि निश्चितू उद्धवा 
॥८४॥</p>
</section>
<section>
<p>भक्तिसुखाचें भाग्य यासी । म्हणोनि सभ्य म्हणणें 
त्यासी ।</p>
<p>ऐसें पुरस्कारोनि उद्धवासी । भक्तिसुखासी देवो 
सांगे ॥८५॥</p>
</section>
<section>
<p>पावावया माझी स्वरूपप्राप्ती । इहलोकींची भोगासक्ती 
।</p>
<p>निःशेष नातळे चित्तवृत्ती । जेवीं निजपती रजस्वला 
॥८६॥</p>
</section>
<section>
<p>साधूनि माझिया अनुसंधाना । परलोक नातळे वासना ।
</p>
<p>धिक्कारी पैं ब्रह्मसदना । इतर गणना कोण पुसे ॥८७॥</p>
</section>
<section>
<p>ऐशिया गा निरपेक्षता । माझेनि भजनें सप्रेमता ।
</p>
<p>तेथ मी जाण स्वभावतां । प्रकटें तत्त्वतां निजरूपें 
॥८८॥</p>
</section>
<section>
<p>मी प्रकटलों हें ऐसें । बोलणें तें आहाच दिसे ।</p>
<p>सदा मी हृदयींचि वसें । प्रकटलों दिसें निर्विकल्पें 
॥८९॥</p>
</section>
<section>
<p>आभाळ गेलिया सविता । सहजेंचि दिसे आंतौता ।</p>
<p>तेवीं गेलिया विषयावस्था । मी स्वभावतां प्रकटचि 
॥९०॥</p>
</section>
<section>
<p>एवं भक्ताचिया भावार्था । भावबळें मज प्रकटतां 
।</p>
<p>तेव्हां भक्ताचिया चित्ता । विषयवार्ता स्फुरेना 
॥९१॥</p>
</section>
<section>
<p>सांडूनि विषयावस्था । मद्‌रूपीं लागल्या चित्ता 
।</p>
<p>भक्तासी होय मद्‌रूपता । स्वभावतां निजबोधें ॥९२॥</p>
</section>
<section>
<p>लोह एकांगें स्पर्शमणी । लागतां सर्वांग होय सुवर्णी 
।</p>
<p>तेवीं मद्‍भक्त माझ्या ध्यानीं । चिद्‌रूपपणीं 
सर्वांग ॥९३॥</p>
</section>
<section>
<p>ते काळीं सहजसुख । भक्तांसी जें होय देख ।</p>
<p>त्यासी तुकावया तुक । कैंचें आणिक कांटाळें ॥९४॥</p>
</section>
<section>
<p>ज्या निजसुखाकारणें । सदाशिवू सेवी श्मशानें ।</p>
<p>ब्रह्मा तें सुख काय जाणे । त्याकारणें म्यां उपदेशिलें 
॥९५॥</p>
</section>
<section>
<p>भक्तीं भोगितां माझें सुख । विसरले देहादि जन्मदुःख 
।</p>
<p>विसरले ते तहानभूक । निजात्मसुख कोंदलें ॥९६॥</p>
</section>
<section>
<p>ऐशिया निजसुखाची गोडी । विषयी काय जाणती बापुडीं 
।</p>
<p>वेंचितां लक्षालक्षकोडीं । त्या सुखाचा कवडी लाभेना 
॥९७॥</p>
</section>
<section>
<p>धन धान्य पुत्र स्वजन । सर्वस्व वेंचितांही जाण 
।</p>
<p>त्या सुखाचा रजःकण । विषयी जन न लभती ॥९८॥</p>
</section>
<section>
<p>हो कां सत्यलोकनिवासी । तेही न पावती त्या सुखासी 
।</p>
<p>इतरांची कथा कायसी । मुख्य प्रजापतीसी हें सुख कैंचें 
॥९९॥</p>
</section>
<section>
<p>मज निजात्म्याचे सुखप्राप्ती । सकळ इंद्रियें सुखरूप 
होती ।</p>
<p>त्या सुखाची सुखस्थिती । लोकांतरप्राप्ती कोट्यंशें 
न तुके ॥१००॥</p>
</section>
<section>
<p>निष्काम निर्लोभ निर्दंभ भजन । निर्मत्सर निरभिमान 
।</p>
<p>ऐशिया मद्‍भक्तांसी जाण । माझें सुख संपूर्ण मी 
देतों ॥१॥</p>
</section>
<section>
<p>जे कां देशतः कालता । अनवच्छिन्न गा वस्तुतां ।</p>
<p>ऐशिया निजसुखाचे माथां । माझिया निजभक्तां रहिवासू 
॥२॥</p>
</section>
<blockquote>
<section>
<p><br/></p>

<p>अकिञ्चनस्य दान्तस्य शान्तस्य समचेतसः ।</p>
<p>मया सन्तुष्टमनसः सर्वाः सुखमया दिशः ॥ १३ ॥</p>
<p><br/></p>
</section>
</blockquote>
<section>

<p>ऐक अकिंचनाची गोठी । नाहीं मठ मठिका पर्णकुटी ।</p>
<p>पांचापालवीं मोकळ्या गांठी । त्यांसी ये भेटी निजसुख 
माझें ॥३॥</p>
</section>
<section>
<p>जो दमनशीळ जगजेठी । अकरांचीही नळी निमटी ।</p>
<p>तो निजसुखाचे साम्राज्यपटीं । बैसे उठा‌उठीं तत्काळ 
॥४॥</p>
</section>
<section>
<p>देखतां नानाभूत विषमता । ज्यासी साचार दिसे समता 
।</p>
<p>तो माझिया निजसुखाचे माथां । क्रीडे सर्वार्थता 
समसाम्यें ॥५॥</p>
</section>
<section>
<p>सर्पत्वचा जेवीं पांपरीं । माथां हालविल्या फडा 
न करी ।</p>
<p>तेवीं धनदारागृहपुत्रीं । छळितां ज्या भीतरीं क्रोध 
नुमसे ॥६॥</p>
</section>
<section>
<p>कामक्रोध मावळले देहीं । साचार शांति ज्याच्याठायीं 
।</p>
<p>माझें निजसुख त्याच्या पायीं । लोळत पाहीं सर्वदा 
॥७॥</p>
</section>
<section>
<p>तो जरी तें सुख नेघे । तरी तें सुख तयापुढेंमागें 
।</p>
<p>जडोनि ठेलें जी सर्वांगें । सांडितां वेगें सांडेना 
॥८॥</p>
</section>
<section>
<p>तो जे‌उती वास पाहे । तें दिग्मंडळ सुखाचें होये 
।</p>
<p>तो जेथ कां उभा राहे । तेथ मुसावलें राहे महासुख 
॥९॥</p>
</section>
<section>
<p>त्याचें पा‌ऊल जेथे पडे । तेथें निजसुखाची खाणी 
उघडे ।</p>
<p>तो प्रसंगें पाहे जयाकडे । तेथें स्वानंदें वाढे 
परमानंद ॥११०॥</p>
</section>
<section>
<p>तो ज्यासी भेटे अदृष्टें । त्यास सुखाची पहांट फुटे 
।</p>
<p>त्याचा पावो लागलिया अवचटें । सुखाचें गोमटें निजसुख 
लाभे ॥११॥</p>
</section>
<section>
<p>ज्याचे श्वासोच्छ्वासांचा परिचार । कीं निमेषोन्मेषांचे 
व्यापार ।</p>
<p>माझेनि निजसुखें साचार । तेथेंचि घर बांधलें ॥१२॥</p>
</section>
<section>
<p>तो सकळ सुखांचा मंडपू । कीं निजसुखाचा कंदर्पू ।
</p>
<p>तो सर्वांगें सुखस्वरूपू । सबाह्य सुखरूपू समसुखत्वें 
॥१३॥</p>
</section>
<section>
<p>त्याचे सुखाची परिपूर्णता । पुढिले श्लोकें तत्त्वतां 
।</p>
<p>स्वयें देवोचि झाला सांगता । सुखसंपन्नता भक्ताची 
॥१४॥</p>
</section>
<blockquote>
<section>
<p><br/></p>

<p>न पारमेष्ठ्यं न महेन्द्रधिष्ण्यं ।</p>
<p>न सार्वभौमं न रसाधिपत्यम्‌ ।</p>
<p>न योगसिद्धीरपुनर्भवं वा ।</p>
<p>मय्यर्पितात्मेच्छति मद्‌ विनान्यत्‌ ॥ १४ ॥</p>
<p><br/></p>
</section>
</blockquote>
<section>

<p>माझे ठायीं अर्पितचित्त । ऐसे माझे निजभक्त ।</p>
<p>माझेनि सुखें सुखी सतत । ते अनासक्त सर्वार्थीं 
॥१५॥</p>
</section>
<section>
<p>माझ्याठायीं नित्यभक्ती । आणि लोकलोकांतर‌आसक्ती 
।</p>
<p>ते भक्ति नव्हे कामासक्ती । जाण निश्चितीं उद्धवा 
॥१६॥</p>
</section>
<section>
<p>सकळ द्वीपांसमवेत । सार्वभौम वलयांकित ।</p>
<p>ये‌ऊनियां होतां प्राप्त । माझे निजभक्त थुंकिती 
॥१७॥</p>
</section>
<section>
<p>विष्ठेमाजील सगळे चणे । ते सूकरासी गोडपणें ।</p>
<p>त्यांतें कांटाळती शहाणे । तेवीं मद्‍भक्तीं सांडणें 
सार्वभौमता ॥१८॥</p>
</section>
<section>
<p>रसातळादि समस्त । पाताळीं भोग अमृतयुक्त ।</p>
<p>ते प्राप्त होतां माझे भक्त । लाता हाणत अनिच्छा 
॥१९॥</p>
</section>
<section>
<p>खात्या सांडूनि अमृतफळा । शाहाणा न घे पेंडीचा गोळा 
।</p>
<p>तेवीं सांडूनि सुखसोहळा । भक्त रसातळा न वचती ॥१२०॥</p>
</section>
<section>
<p>सुर नर पन्नग वंदिती । येणें महत्त्वें आलिया अमरावती 
।</p>
<p>जेवीं कां कस्तूरीपुढें माती । तेवीं उपेक्षिती 
मद्‍भक्त ॥२१॥</p>
</section>
<section>
<p>जें इंद्रादिकां वंद्य स्थान । उत्तमोत्तम ब्रह्मसदन 
।</p>
<p>तें तुच्छ करिती भक्तजन । जे सुखसंपन्न मद्‍भावें 
॥२२॥</p>
</section>
<section>
<p>ताक दूध पाहतां दिठीं । सारिखेंपणें होतसे भेटी 
।</p>
<p>सज्ञान दूध लाविती ओंठीं । त्यागिती वाटी ताकाची 
॥२३॥</p>
</section>
<section>
<p>तेवीं सत्यलोक आणि भक्तिसुख । समान मानिती केवळ 
मूर्ख ।</p>
<p>मद्‍भावें माझे भक्त जे चोख । ते सत्यलोक धिक्कारिती 
॥२४॥</p>
</section>
<section>
<p>इंद्रपद ब्रह्मसदन । पाताळभोग अमृतपान ।</p>
<p>एके काळें द्यावया जाण । सर्वसिद्धी आपण आलिया ॥२५॥</p>
</section>
<section>
<p>ज्या साधावया महासिद्धी । योगी शिणताती नाना विधी 
।</p>
<p>त्या प्रकटल्या त्रिशुद्धी । भक्त सद्‍बुद्धी नातळती 
॥२६॥</p>
</section>
<section>
<p>त्या अणिमादि सिद्धींच्या माथां । मद्‍भक्तीं हाणोनि 
लाता ।</p>
<p>लागले माझ्या भक्तिपंथा । जाण तत्त्वतां उद्धवा 
॥२७॥</p>
</section>
<section>
<p>या सिद्धींची कायसी कथा । सलोकता समीपता ।</p>
<p>माझी देतां स्वरूपता । भक्त सर्वथा न घेती ॥२८॥</p>
</section>
<section>
<p>जेथ न रिघेचि काळसत्ता । नाहीं जन्ममरणवार्ता ।
</p>
<p>ऐशी देतां माझी सायुज्यता । भक्त सर्वथा न घेती ॥२९॥</p>
</section>
<section>
<p>आधीं असावें वेगळेपणें । मग सायुज्यें एक होणें 
।</p>
<p>हें मूळचें अबद्ध बोलणें । सायुज्य न घेणें मद्‍भक्तीं 
॥१३०॥</p>
</section>
<section>
<p>भक्तिसुखें सुखावली स्थिती । यालागीं आवडे माझी 
भक्ती ।</p>
<p>पायां लागती चारी मुक्ती । भक्त न घेती मजवीण ॥३१॥</p>
</section>
<section>
<p>एक मजवांचूनि कांहीं । भक्तांसी आणिक प्रिय नाहीं 
।</p>
<p>माझेनि भजनसुखें पाहीं । लोकीं तिहीं न समाती ॥३२॥</p>
</section>
<section>
<p>आदिकरूनि चारी मुक्ती । मजवेगळी जे सुखप्राप्ती 
।</p>
<p>भक्त सर्वथा न घेती । माझ्या अभेदभक्ती लोधले ॥३३॥</p>
</section>
<section>
<p>मजवेगळें जें जें सुख । तुच्छ करूनि सांडिती देख 
।</p>
<p>माझ्या भजनाचा परम हरिख । अलोलिक मद्‍भक्तां ॥३४॥</p>
</section>
<section>
<p>म्हणाल भक्त केवळ वेडीं । तुझ्या भजनीं धरिती गोडी 
।</p>
<p>परी तुज तयांची आवडी । नसेल गाढी अतिप्रीती ॥३५॥</p>
</section>
<section>
<p>जेवीं गोचिडां आवडे म्हशी । परी गोचीड नावडे तिसी 
।</p>
<p>तेवीं भक्तांची प्रीती तुजसरिसी । तुज त्यांची 
प्रीति नसेल ॥३६॥</p>
</section>
<section>
<p>भज्य भजन भजता । हे त्रिपुटी आविद्यकता ।</p>
<p>अविद्यायुक्त भजनपंथा । नसेल सर्वथा तुज प्रीती 
॥३७॥</p>
</section>
<section>
<p>जेवीं कां स्वप्नींचे आंवतणें । जागत्यासी नाहीं 
जेवूं जाणें ।</p>
<p>तेवीं अविद्यायुक्त मिथ्याभजनें । त्वां प्रीती 
करणें हें घडेना ॥३८॥</p>
</section>
<section>
<p>ऐसा आशंकेचा अभिप्रावो । तेचि अर्थीं सांगताहे 
देवो ।</p>
<p>भजनीं भक्तांचा शुद्ध भावो । तेथ मजही पहा हो अतिप्रीती 
॥३९॥</p>
</section>
<section>
<p>जो जैसा मजकारणें । मी तैसाचि त्याकारणें ।</p>
<p>भक्त अनन्य मजकारणें । मीही त्यांकारणें अनन्य 
॥१४०॥</p>
</section>
<blockquote>
<section>
<p><br/></p>

<p>न तथा मे प्रियतम आत्मयोनिर्न शङ्करः ।</p>
<p>न च सङ्कर्षणो न श्रीर्नैवात्मा च यथा भवान्‌ ॥ १५ 
॥</p>
<p><br/></p>
</section>
</blockquote>
<section>

<p>माझ्या भक्तांची मज प्रीती । ते मीचि जाणें श्रीपती 
।</p>
<p>ते उपमेलागीं त्रिजगतीं । नाही निश्चिती कांटाळें 
॥४१॥</p>
</section>
<section>
<p>जो अनन्य झाला माझे भक्ती । तेव्हांचि त्याची अविद्यानिवृत्ती 
।</p>
<p>ऐशिया भक्तांची जे मज प्रीती । ते सांगूं मी किती 
उद्धवा ॥४२॥</p>
</section>
<section>
<p>ब्रह्मा माझे पोटींचें बाळ । त्याचे लळे मी पुरवीं 
सकळ ।</p>
<p>परी भक्तांच्या ऐसा प्रबळ । प्रीतिकल्लोळ तेथ नाहीं 
॥४३॥</p>
</section>
<section>
<p>म्यां ब्रह्मा लाविला कर्मपंथा । भक्तांसी दिधली 
निष्कर्मता ।</p>
<p>यालागीं न वचें मी ब्रह्मा प्रार्थितां । होय भात 
खाता गोवळ्यांचा ॥४४॥</p>
</section>
<section>
<p>उणें आणूनि ब्रह्मयासी । मी तों झालों वत्सें वत्सपांसी 
।</p>
<p>एवं निजभक्तांच्या ऐसी । प्रीती ब्रह्मयासी मज 
नाहीं ॥४५॥</p>
</section>
<section>
<p>असो ब्रह्मयाची ऐशी कथा । संकर्षण माझा ज्येष्ठ 
भ्राता ।</p>
<p>परी भक्तांच्या ऐशी सर्वथा । नसे प्रीती तत्त्वतां 
तयासी ॥४६॥</p>
</section>
<section>
<p>कौरवांच्या पक्षपातासी । उणें आणोनि बळिभद्रासी 
।</p>
<p>म्यां वांचविलें निजभक्तांसीं । पांडवांसी निजांगें 
॥४७॥</p>
</section>
<section>
<p>तुजदेखतां भीष्माच्या पणीं । म्यां हारी घे‌ऊनि 
रणांगणीं ।</p>
<p>वांचविला कोदंडपाणी । भक्तचूडामणी अर्जुन ॥४८॥</p>
</section>
<section>
<p>रमा माझ्या पट्टाची राणी । ते म्यां सेवेसी लाविली 
चरणीं ।</p>
<p>खांदीं वाहिल्या गौळणी । भक्तशिरोमणी गोपिका ॥४९॥</p>
</section>
<section>
<p>जे लक्ष्मी निःशेष उपेक्षिती । ते मज पूज्य परम प्रीतीं 
।</p>
<p>जे मज लक्ष्मी मागती । त्यांसी श्री ना श्रीपती ऐसें 
होय ॥१५०॥</p>
</section>
<section>
<p>लक्ष्मी उपेक्षूनि निश्चितीं । मज निजभक्त आवडती 
।</p>
<p>मज पढियंता उमापती । त्याहून अतिप्रीती भक्तांची 
॥५१॥</p>
</section>
<section>
<p>ज्या महादेवाचेनि गुणें । म्यांही श्यामवर्ण धरणें 
।</p>
<p>ज्या महादेवाचेनि वचनें । म्यां मोहिनी होणें दुसरेनी 
॥५२॥</p>
</section>
<section>
<p>ते मोहिनीच्या दर्शनीं । म्यां शिव भुलविला तत्क्षणीं 
।</p>
<p>रुक्मांगद मोहिनीपासूनी । अर्धक्षणीं तारिला ॥५३॥</p>
</section>
<section>
<p>यापरी माझ्या भक्तांहुनी । मज प्रिय नव्हे शूलपाणी 
।</p>
<p>मज पढियंता त्रिभुवनीं । भक्तावांचुनी आन नाहीं 
॥५४॥</p>
</section>
<section>
<p>आगमनिगमीं प्रतिपाद्य । माझी चतुर्भुजमूर्ति शुद्ध 
।</p>
<p>ते निजहृदयीं मी परमानंद । भक्तनिजपद वाहतसें ॥५५॥</p>
</section>
<section>
<p>मज निजदेहाची नाहीं गोडी । गोवळ झालों अति‌आवडीं 
।</p>
<p>गायी राखें अरडीदरडी । कीं थापटीं घोडीं भक्तांचीं 
॥५६॥</p>
</section>
<section>
<p>मी अवाप्तसकळकाम । परी प्रेमळांलागीं सदा सकाम 
।</p>
<p>देखतां प्रेमळांचा भाव परम । मी आत्माराम उडी घालीं 
॥५७॥</p>
</section>
<section>
<p>प्रेमळ देखतांचि दिठीं । मी घे आपुलिये संवसाटीं 
।</p>
<p>नव्हतां वरीव दें सुखकोटी । न ये तरी उठा‌उठी सेवक 
होय ॥५८॥</p>
</section>
<section>
<p>सांडूनि महत्त्वपरवडी । मी निजभक्तांचीं उच्छिष्टें 
काढीं ।</p>
<p>भक्तकाजाचे सांकडीं । करीं कुरंवडी देहाची ॥५९॥</p>
</section>
<section>
<p>उपेक्षूनि निजदेहासी । उद्धवा तुजसारिखिया भक्तांसी 
।</p>
<p>मज आवडती ते अहर्निशीं । जीवें सर्वस्वेंसी पढियंते 
॥१६०॥</p>
</section>
<section>
<p>आवडी करितां माझें भजन । मज पूज्य झाले भक्तजन ।</p>
<p>त्या भक्तांचें निजलक्षण । स्वयें श्रीकृष्ण सांगत 
॥६१॥</p>
</section>
<blockquote>
<section>
<p><br/></p>

<p>निरपेक्षं मुनिं शान्तं निर्वैरं समदर्शनम्‌ ।
</p>
<p>अनुव्रजाम्यहं नित्यं पूयेयेत्यङ्‌घ्रिरेणुभिः 
॥ १६ ॥</p>
<p><br/></p>
</section>
</blockquote>
<section>

<p>अनन्य करितां माझें भजन । माझ्या स्वरूपीं झगडलें 
मन ।</p>
<p>सकळ वासना गेल्या विरोन । वृत्तिशून्य अवस्था ॥६२॥</p>
</section>
<section>
<p>आटाटीवीण न प्रार्थितां । अयाचित अर्थ प्राप्त 
होतां ।</p>
<p>तोही हातीं घेवों जातां । निरपेक्षता बुडाली ॥६३॥</p>
</section>
<section>
<p>अर्थ देखोनि जो लविन्नला । तो जाण लोभें वोणवा केला 
।</p>
<p>तोही उपेक्षूनि जो निघाला । तो म्यां वंदिला सर्वस्वें 
॥६४॥</p>
</section>
<section>
<p>मार्गीं अर्थ पडतां । कोणी नाहीं माझा म्हणतां ।
</p>
<p>तोही स्वयें हातीं घेतां । निरपेक्षता बुडाली ॥६५॥</p>
</section>
<section>
<p>वृत्तिशून्य जे अवस्था । ती नांव जाण निरपेक्षता 
।</p>
<p>ते काळींची जे मननता । ऐक तत्त्वतां सांगेन ॥६६॥</p>
</section>
<section>
<p>वेदशास्त्रार्थें परम प्रमाण । ते माझें सत्य स्वरूप 
जाण ।</p>
<p>ते स्वरूपीं निजनिर्धारण । त्या नांव मनन बोलिजे 
॥६७॥</p>
</section>
<section>
<p>करितां स्वरूपविवेचन । स्वरूपरूप झालें मन ।</p>
<p>तेथें धारणेवीण मनन । न करितां स्मरण होतसे ॥६८॥</p>
</section>
<section>
<p>या नांव मननावस्था । सत्य जाण पां सर्वथा ।</p>
<p>याहीवरी शांतीची जे कथा । ऐक तत्त्वतां सांगेन ॥६९॥</p>
</section>
<section>
<p>काम क्रोध सलोभता । समूळ मूळेंसी न वचतां ।</p>
<p>देहीं आली जे निश्चळता । ते न सरे सर्वथा येथ शांती 
॥१७०॥</p>
</section>
<section>
<p>मत्स्य धरूनियां मनीं । बक निश्चळ राहिला ध्यानीं 
।</p>
<p>ते शांति कोण मानी । अंतःकरणीं सकाम ॥७१॥</p>
</section>
<section>
<p>देहीं स्फुरेना देह‍अहंता । विराली कामक्रोधसलोभता 
।</p>
<p>हे शांति बाणे भाग्यवंता । मुख्य शांतता या नांव 
॥७२॥</p>
</section>
<section>
<p>उद्धवा जाण पां निश्चितीं । मजही मानली हेचि शांति 
।</p>
<p>याहीवरी जे समतेची स्थिती । ऐक तुजप्रती सांगेन 
॥७३॥</p>
</section>
<section>
<p>विचित्र भूतें विचित्र नाम । विचित्राकारें जग 
विषम ।</p>
<p>तेथें देखे सर्वीं सर्व सम । परब्रह्म समत्वें ॥७४॥</p>
</section>
<section>
<p>फाडाफाडीं न शिणतां । तडातोडी न करितां ।</p>
<p>माझेनि भजनें मद्‍भक्तां । सर्वसमता मद्‍भावें 
॥७५॥</p>
</section>
<section>
<p>मद्‍भावें समता आल्या हाता । खुंटली भूतभेदाची 
वार्ता ।</p>
<p>भेदशून्य स्वभावतां । निर्वैरता सहजेंचि ॥७६॥</p>
</section>
<section>
<p>जंववरी द्वैताचें भान । तंववरी विरोधाचें कारण 
।</p>
<p>अवघा एकचि आपण । तेथ वैरी कोण कोणाचा ॥७७॥</p>
</section>
<section>
<p>गगन गगनासी कैं भांडे । कीं चंद्रा चंद्रेंसीं झुंझ 
मांडे ।</p>
<p>कीं वायूचेनि वायु कोंडे । कीं जिव्हेचीं दुखंडें 
जिव्हा करी ॥७८॥</p>
</section>
<section>
<p>जें भेदाचें निराकरण । तेंचि निर्वैरतेचें लक्षण 
।</p>
<p>उद्धवा सत्य जाण । निर्वैरपण या नांव ॥७९॥</p>
</section>
<section>
<p>निरपेक्षता आणि माझें मनन । शांति आणि समदर्शन ।
</p>
<p>पांचवें तें निर्वैर जाण । पंचलक्षण हें मुख्यत्वें 
॥१८०॥</p>
</section>
<section>
<p>असो पंचलक्षणकथा । एक निरपेक्षता आल्या हाता ।</p>
<p>पायां लागे सायुज्यता । पूर्णब्रह्मता ठसावे ॥८१॥</p>
</section>
<section>
<p>निरपेक्षाचें निश्चळ मन । निरपेक्ष तो निर्वैर 
जाण ।</p>
<p>निरपेक्ष तो शांत संपूर्ण । निरपेक्षाची जाण सेवा 
मी करीं ॥८२॥</p>
</section>
<section>
<p>कडेकपाटीं न रिघतां जाण । न सोशितां अतिसाधन ।</p>
<p>हें हाता आल्या पंचलक्षण । विश्व‍उद्धरण त्याचेनी 
॥८३॥</p>
</section>
<section>
<p>ऐशिया भक्तांचें दर्शन । झाल्या तरतीं हें नवल कोण 
।</p>
<p>त्यांचें करितां नामस्मरण । उद्धरण जडजीवां ॥८४॥</p>
</section>
<section>
<p>हें पंचलक्षण आल्या हाता । मजहोनि अधिक पवित्रता 
।</p>
<p>जोडली माझ्या निजभक्तां । मीही वंदीं माथां चरणरेणु 
॥८५॥</p>
</section>
<section>
<p>समुद्रोदक मेघीं चढे । त्यासी मधुरता अधिक वाढे 
।</p>
<p>जग निववी वाडेंकोडें । फेडी सांकडें दुकाळाचें 
॥८६॥</p>
</section>
<section>
<p>तेंचि उदक समुद्रीं असतां । उपयोगा न ये गा सर्वथा 
।</p>
<p>तेवीं माझेनि भजनें मद्‍भक्तां । झाली पवित्रता 
मजहुनी ॥८७॥</p>
</section>
<section>
<p>केळी चाखतां चवी नातुडे । तिचींच केळें अतिगोडें 
।</p>
<p>तेवीं मजहूनि माझ्या भक्तांकडे । पवित्रता वाढे 
अनिवार ॥८८॥</p>
</section>
<section>
<p>माझ्या ठायीं जें पवित्रपण । तें भक्तांचेनि मज 
जाण ।</p>
<p>यालागीं भक्तांमागें मी आपण । धांवें चरणरेणू वंदावया 
॥८९॥</p>
</section>
<section>
<p>भक्तचरणरेणु वंदितां । मज केवढी आली पवित्रता ।
</p>
<p>माझें पायवणी वाहे माथां । जाण तत्त्वतां सदाशिवू 
॥१९०॥</p>
</section>
<section>
<p>एवं माझ्या भक्तांचें जें सुख । सुखपणें अलोलित 
।</p>
<p>तें सुख नेणती आणिक । तें बोलावया मुख सरेना ॥९१॥
</p>
</section>
<blockquote>
<section>
<p><br/></p>

<p>निष्किञ्चना मय्यनुरक्तचेतसः ।</p>
<p>शान्ता महान्तोऽखिलजीववत्सलाः ।</p>
<p>कामैरनालब्धधियो जुषन्ति ते यन्‌ ।</p>
<p>नैरपेक्ष्यं न विदुः सुखं मम ॥ १७ ॥</p>
<p><br/></p>
</section>
</blockquote>
<section>

<p>मीवांचूनि ज्यांचे गांठी । नाहीं फुटकी कांचवटी 
।</p>
<p>मजवांचोनि सगळे सृष्टीं । आणिकांतें दृष्टीं न 
देखती ॥९२॥</p>
</section>
<section>
<p>ऐसें करितां माझें भजन । जाति कुळ देहाभिमान ।</p>
<p>सहजें जाय निरसोन । अकिंचन या नांव ॥९३॥</p>
</section>
<section>
<p>याहीवरी प्रेमयुक्त । माझ्या स्वरूपीं रंगलें चित्त 
।</p>
<p>अत‌एव निजशांती तेथ । असे नांदत निजरूपें ॥९४॥</p>
</section>
<section>
<p>ऐशिया गा निजशांती । परिपाकातें पावली भक्ती ।</p>
<p>तें मीवांचूनि सर्वभूतीं । दुजी स्थिती जाणेना 
॥९५॥</p>
</section>
<section>
<p>जो जो जीवू जेथें देखे । तो तो मद्‌रूपें वोळखे ।
</p>
<p>ते वोळखीचेनि हरिखें । प्रीति यथासुखें अनन्य करी 
॥९६॥</p>
</section>
<section>
<p>ऐशिया मद्‌रूपस्थिती । जीवमात्रीं अनन्य प्रीती 
।</p>
<p>एवं मद्‍भावें माझी भक्ती । महंतस्थिती या नांव 
॥९७॥</p>
</section>
<section>
<p>ऐसा मद्‍भावनायुक्त । सर्वीं सर्वत्र माझा भक्त 
।</p>
<p>तेथ कामादिदोष समस्त । अस्तमाना जात ते काळीं ॥९८॥</p>
</section>
<section>
<p>सविता येतां प्राचीजवळी । मावळे नक्षत्रमंडळी ।
</p>
<p>तेवीं भक्तीच्या प्रबोधकाळीं । झाली होळी कामादिकां 
॥९९॥</p>
</section>
<section>
<p>झालिया कामाची निवृत्ती । सहजेंचि निर्विषयस्थिती 
।</p>
<p>तेथें माझ्या सुखाची सुखप्राप्ती । सुखें सुख भोगिती 
सुखरूप ॥२००॥</p>
</section>
<section>
<p>देशें काळें वेदानुवादा । ज्या सुखाची न करवे मर्यादा 
।</p>
<p>त्या सुखाची सुखसंपदा । मद्‍भक्त सदा भोगिती ॥१॥</p>
</section>
<section>
<p>ज्या सुखाचे सुखप्राप्ती । विरोनि जाय चित्तवृत्ती 
।</p>
<p>सुखें सुखरूप सर्वांगें होती । एवढी सुखप्राप्ती 
मद्‍भक्तां ॥२॥</p>
</section>
<section>
<p>इतर मी सांगों कायी । मोक्षसुखाच्याही ठायीं ।</p>
<p>या सुखाची गोडी नाहीं । धन्य पाहीं हरिभक्त ॥३॥</p>
</section>
<section>
<p>ऐशिया सुखाकारणें । साधक शिणती जीवें प्राणें ।
</p>
<p>तपादि शरीरशोषणें । व्रत धरणें विषयांचें ॥४॥</p>
</section>
<section>
<p>एक करिती योगयाग । एक करिती शास्त्रसंग ।</p>
<p>एक करिती सर्वस्वत्याग । एकीं सांडिला संग गृहदारा 
॥५॥</p>
</section>
<section>
<p>एक फळाहारी निराहारी । एक ते नग्न ब्रह्मचारी ।</p>
<p>एक कडेकपाटीं शिखरीं । गिरिकंदरीं रिघाले ॥६॥</p>
</section>
<section>
<p>एक ते जटाळ गांठ्याळ । एक नखधारी ढिसाळ ।</p>
<p>एक महाहटी विशाळ । एक पिसाळ मत्तमुद्रा ॥७॥</p>
</section>
<section>
<p>एक तांबडे बोडके । एक ते केवळ सुडके ।</p>
<p>एक तीर्थाटणें रोडके । एक ते मुके मौननिष्ठ ॥८॥</p>
</section>
<section>
<p>एक राख्ये एक शंख्ये । एक ते अत्यंत बोलके ।</p>
<p>एक पाणीपिशीं झालीं उदकें । कुशमृत्तिके विगुंतलीं 
॥९॥</p>
</section>
<section>
<p>ऐशा नाना परींच्या व्युत्पत्ती । साधक शिणती नेणों 
किती ।</p>
<p>माझ्या भजनसुखाची प्राप्ती । नव्हे निश्चितीं कोणासी 
॥२१०॥</p>
</section>
<section>
<p>जें माझ्या भक्तांचें निजसुख । तें कोणासी न पवेचि 
देख ।</p>
<p>स्वप्नींही त्या सुखाचें मुख । अनोळख पैं झालें 
॥११॥</p>
</section>
<section>
<p>चंद्रकिरणींचें अमृत । जेवीं वायसां अप्राप्त ।
</p>
<p>तेवीं माझें निजसुख निश्चित । नव्हेचि प्राप्त 
अभक्तां ॥१२॥</p>
</section>
<section>
<p>थानीं लागल्या गोचिडा । अशुद्धचि आवडे मूढा ।</p>
<p>जवळिल्या क्षीरा वरपडा । नव्हेचि रोकडा अभागी ॥१३॥</p>
</section>
<section>
<p>तेवीं सांडोनि माझी भक्ती । नाना साधनीं व्यर्थ 
शिणती ।</p>
<p>त्यांसी माझ्या निजसुखाची सुखप्राप्ती । नव्हे 
निश्चितीं उद्धवा ॥१४॥</p>
</section>
<section>
<p>जिंहीं माझ्या भजनपरवडी । केली भक्तीची कुळवाडी 
।</p>
<p>ते माझ्या निजसुखाची गोडी । पावले रोकडी आत्यंतिक 
॥१५॥</p>
</section>
<section>
<p>ज्या निजसुखाच्या ठायीं । शिळेपणाची भाषाचि नाहीं 
।</p>
<p>विटों नेणे कल्पांतींही । इंद्रियांचा कांहीं न 
पडे पांगू ॥१६॥</p>
</section>
<section>
<p>जें जें विषयांचें सुख । तें तें इंद्रियांपंगिस्त 
देख ।</p>
<p>अपंगिस्त भक्तिसुख चोख । सभाग्य लोक पावती ॥१७॥</p>
</section>
<section>
<p>जें सुख भोगितां पाहीं । देही तोचि होय विदेही ।</p>
<p>तें सुख माझ्या भक्तांच्या ठायीं । प्रकटलें कंहीं 
लोपेना ॥१८॥</p>
</section>
<section>
<p>हे उत्तमोत्तम भक्त पाहीं । सुख पावले नवल कायी ।
</p>
<p>परी केवळ जे विषयी । भजनें त्यांही सुखप्राप्ती 
॥१९॥</p>
</section>
<section>
<p>भाग्यवशें सत्संगती । आस्तिक्यभावें अनन्यस्थिती 
।</p>
<p>अल्पही माझी घडल्या भक्ती । विषयनिवृत्ती तेणें 
होय ॥२२०॥</p>
</section>
<blockquote>
<section>
<p><br/></p>

<p>बाध्यमानोऽपि मद्‍भक्तो विषयैरजितेन्द्रियः ।
</p>
<p>प्रायः प्रगल्भया भक्त्या विषयैर्नाभिभूयते ॥ 
१८ ॥</p>
<p><br/></p>
</section>
</blockquote>
<section>

<p>माझ्या ठायीं अनन्य प्रीती । प्रेमयुक्त भजनस्थिती 
।</p>
<p>ऐशियां भक्तां विषय बाधिती । हे व्याख्यानस्थिती 
केवीं घडे ॥२१॥</p>
</section>
<section>
<p>आवडी करितां माझी भक्ती । विषयवासना जळून जाती ।
</p>
<p>तेथ उपजे विषयासक्ती । हे कोणें युक्ती मानावी ॥२२॥</p>
</section>
<section>
<p>आरिसा उटितां उजळे । तेवीं भक्तीनें विषयो क्षाळे 
।</p>
<p>तेथ विषयासक्ती खवळे । हें निरूपण कोंवळें साधारण 
॥२३॥</p>
</section>
<section>
<p>केवळ जो विषयासक्त । संसारीं प्रपंचयुक्त ।</p>
<p>तोही प्रसंगे झालिया भक्त । होय विरक्त तें ऐक ॥२४॥</p>
</section>
<section>
<p>जीवीं भक्ति लागली गोड । नाहीं मावळली विषयचाड ।
</p>
<p>ऐसें उभय अवघड । अतिसांकड जयासी ॥२५॥</p>
</section>
<section>
<p>तेणें मुख्यत्वें घ्यावी भक्ती । गौण धरावी विषयासक्ती 
।</p>
<p>तिचीही होय विरक्ती । ऐक ते युक्ती सांगेन ॥२६॥</p>
</section>
<section>
<p>लवणासी मिळतां जळ । विरवूनि सांडी तत्काळ ।</p>
<p>तेवीं भक्ति वाढविल्या प्रबळ । विषयमंडळ विभांडी 
॥२७॥</p>
</section>
<section>
<p>यापरी भजनपरिपाटीं । विषयांसी पडे तुटी ।</p>
<p>निजसुखाची लाभे भेटी । पडे मिठी स्वानंदें ॥२८॥</p>
</section>
<section>
<p>मज पाहिजे विषयनिवृत्ती । या हेतू केली नाहीं भक्ती 
।</p>
<p>म्हणाल विषयांची विरक्ती । कोणे युक्ती घडे त्या 
॥२९॥</p>
</section>
<section>
<p>येचिविषयीं उत्तर । सांगताहे शारङ्गधर ।</p>
<p>दीपाचा पेटल्या वैश्वानर । तो जाळील घर नगर तैसें 
हें ॥२३०॥</p>
</section>
<blockquote>
<section>
<p><br/></p>

<p>यथाग्निः सुसमृद्धार्चिः करोत्येधांसि भस्मसात्‌ 
।</p>
<p>तथा मद्विषया भक्तिरुद्धवैनांसि कृत्स्नशः ॥ १९ 
॥</p>
<p><br/></p>
</section>
</blockquote>
<section>

<p>दीप लावावयालागुनी । सोज्ज्वळ केला जो वन्ही ।</p>
<p>तो अवचटें पडला वनीं । तिडिकी उडोनी तृणांकुरीं 
॥३१॥</p>
</section>
<section>
<p>तो अनिच्छितचि एकसरें । कोपटें आणि धवळारें ।</p>
<p>नगरें पुरें मंदिरें । गिरिकंदरें भस्म करी ॥३२॥</p>
</section>
<section>
<p>तैशी अल्पही माझी भक्ती । श्रद्धायुक्त प्रवेशल्या 
चित्तीं ।</p>
<p>संचित क्रियमाण पापपंक्ती । होय जाळिती निःशेष 
॥३३॥</p>
</section>
<section>
<p>पूर्वपापाचे समूळ मळ । चित्तीं जडले होते प्रबळ 
।</p>
<p>तें चित्त अतिचंचळ । विषयीं व्याकुळ सर्वदा ॥३४॥</p>
</section>
<section>
<p>त्यासी माझिया भक्तिलेशें । पूर्वपापाचा समूह नासे 
।</p>
<p>जेवीं कां कर्पूर दीपस्पर्शें । निःशेष नासे तत्काळ 
॥३५॥</p>
</section>
<section>
<p>ऐसें निर्मळ झालिया चित्त । ब्रह्म प्रकाशे सदोदित 
।</p>
<p>मग तें नव्हे विषयासक्त । होय विरक्त अनिच्छितां 
॥३६॥</p>
</section>
<section>
<p>भक्तिलेशाची एवढी गरिमा । तो संपूर्ण भक्तीचा महिमा 
।</p>
<p>कोण जाणे भक्तोत्तमा । आगमनिगमां अतर्क्य ॥३७॥</p>
</section>
<section>
<p>अलक्ष्य लक्षेना माझी भक्ती । अतर्क्य तर्केना 
शास्त्रयुक्तीं ।</p>
<p>अगाध नाकळे निश्चितीं । साधनव्युत्पत्ती शिणतांही 
॥३८॥</p>
</section>
<section>
<p>पूर्ण माझे भक्तीचा पार । मजही न कळे साचार ।</p>
<p>यालागीं मी भक्तांचा आज्ञाधार । नुल्लंघीं उत्तर 
सर्वथा ॥३९॥</p>
</section>
<section>
<p>अगाध भक्तांची थोरी । यालागीं मीही सेवा करीं ।</p>
<p>भक्तपद धरिंले उरीं । वंदी शिरीं अंघ्रिरेणू ॥२४०॥</p>
</section>
<section>
<p>भक्त म्हणवितां वाटे गोड । भजनमुद्रा अति‌अवघड 
।</p>
<p>भक्तीचें अंतर अतिगूढ । न कळे उघड तिशास्त्रां ॥४१॥</p>
</section>
<section>
<p>ज्ञान सांगतां अतिसुगम । भक्तिरहस्य गुह्य परम 
।</p>
<p>अकृत्रिम उपजे प्रेम । ऐसें हें वर्म लाविल्या न 
लगे ॥४२॥</p>
</section>
<section>
<p>कृपण जरी दूरी जाये । तो घरींचें ठेवणें जीवीं वाहे 
।</p>
<p>तैसें माझें प्रेम पाहें । जो हृदयीं वाहे सर्वदा 
॥४३॥</p>
</section>
<section>
<p>कां वंध्या गर्भ संभवल्यापाठीं । उल्हासे, वाढवी 
गोरटी ।</p>
<p>तैशी माझ्या प्रेमाची पोटीं । आवडी मोटी जैं होय 
॥४४॥</p>
</section>
<section>
<p>जैसे वंध्यागर्भाचे डोहाळे । तैसे माझ्या प्रेमाचे 
सोहाळे ।</p>
<p>पोटांतलेनि कळवळें । उल्हास बळें चढोवढी ॥४५॥</p>
</section>
<section>
<p>सदैव जांवयी आल्या घरा । जेवीं सर्वस्व वेंची सुंदरा 
।</p>
<p>तेवीं माझा कळवळा पुरा । ज्याच्या जिव्हारा वोसंडे 
॥४६॥</p>
</section>
<section>
<p>बीज अधिकाधिक पेरितां । उल्हास कृषीवळाचे चित्ता 
।</p>
<p>तेवीं सर्वस्व मज अर्पितां । तैशी उल्हासता जैं 
होये ॥४७॥</p>
</section>
<section>
<p>सगुण सुरूप समर्थ भर्ता । निघोन गेलिया तत्त्वतां 
।</p>
<p>त्यालागीं तळमळी जैशी कांता । तैशी कळवळता जैं उठी 
॥४८॥</p>
</section>
<section>
<p>त्या नांव गा माझी भक्ती । उद्धवा जाण निश्चितीं 
।</p>
<p>जे भक्तीसी भुलोनि श्रीपती । भक्तांहातीं आतुडलों 
॥४९॥</p>
</section>
<section>
<p>चढत्या आवडीं माझी प्रीती । तेचि जाण पां माझी भक्ती 
।</p>
<p>ऐसा भक्तीचा महिमा श्रीपती । स्वयें उद्धवाप्रती 
सांगत ॥२५०॥</p>
</section>
<section>
<p>आवडी धरोनि पोटेंसी । देवो सांगे उद्धवासी ।</p>
<p>माझी भक्ति ते जाण ऐसी । अखंड जीपाशीं मी असें ॥५१॥</p>
</section>
<section>
<p>संसारतरणोपायीं । हेचि एक मुख्य पाहीं ।</p>
<p>मोक्ष लागे इच्या पायीं । इतर साधनें कायी बापुडीं 
॥५२॥</p>
</section>
<section>
<p>मी तंव अजित लोकीं तिहीं । त्या मज भक्तिप्रतापें 
पाहीं ।</p>
<p>जिंतोनियां ठायींच्याठायीं । भावबळें पाहीं स्ववश 
केलों ॥५३॥</p>
</section>
<section>
<p>यालागीं सर्व विजयांचे माथां । माझी भक्तीचि गा 
सर्वथा ।</p>
<p>ऐक पां तेही कथा । तुज मी तत्त्वतां सांगेन ॥५४॥</p>
</section>
<blockquote>
<section>
<p><br/></p>

<p>न साधयति मां योगो न साङ्ख्यं धर्म उद्धव ।</p>
<p>न स्वाध्यायस्तपस्त्यागो यथा भक्तिर्ममोर्जिता 
॥ २० ॥</p>
<p><br/></p>
</section>
</blockquote>
<section>

<p>सांख्य जें कां नित्यानित्य । कर्म जें कां नित्यनैमित्य 
।</p>
<p>अष्टांगयोग समस्त । नव्हती समर्थ मत्प्राप्तीं 
॥५५॥</p>
</section>
<section>
<p>स्वाध्याय जें वेदाध्ययन । तप जें वातांबुपर्णाशन 
।</p>
<p>त्याग जो संन्यासग्रहण । माझे भक्तीविण बापुडीं 
॥५६॥</p>
</section>
<section>
<p>जैशी नाकेंवीण बरव । कां शिरेंवीण अवयव ।</p>
<p>भर्तारेंवीण अहेव । जाण पां तो सर्व विटंबू ॥५७॥</p>
</section>
<section>
<p>तैसें माझे भक्तीविण । सकळ साधनें बापुडीं जाण ।
</p>
<p>मज पावावया समर्थपण । नाहीं आंगवण समस्तां ॥५८॥</p>
</section>
<section>
<p>तैशी नव्हे माझी भक्ती । चढती वाढवून माझी प्रीती 
।</p>
<p>तत्काळ करी माझी प्राप्ती । नव्हे पंगिस्ती आणिकाची 
॥५९॥</p>
</section>
<section>
<p>जेव्हां उपजली माझी भक्ती । तेव्हांच झाली माझी 
प्राप्ती ।</p>
<p>हें पुनःपुन्हां उद्धवाप्रती । हरिखें श्रीपती 
सांगत ॥२६०॥</p>
</section>
<section>
<p>रत्‍नासवें जैशी दीप्ती । अरुणासवें जेवीं गभस्ती 
।</p>
<p>तेवीं भक्तीपाशीं मी श्रीपती । असें निश्चितीं 
उद्धवा ॥६१॥</p>
</section>
<section>
<p>ते भक्ति लागे ज्याच्या चित्तीं । तैं मी सांपडलों 
त्याच्या हातीं ।</p>
<p>आणिकां साधनांचे प्राप्ती । विनाभक्ती मी नातुडें 
॥६२॥</p>
</section>
<blockquote>
<section>
<p><br/></p>

<p>भक्त्याहमेकया ग्राह्यः श्रद्धयाऽऽत्मा प्रियः 
सताम्‌ ।</p>
<p>भक्तिः पुनाति मन्निष्ठा श्वपाकानपि संभवात्‌ 
॥ २१ ॥</p>
<p><br/></p>
</section>
</blockquote>
<section>

<p>इतर साधनें व्युत्पत्ती । दूरी सांडूनि परतीं ।
</p>
<p>श्रद्धायुक्त माझी भक्ती । धरिल्या हातीं मी लाभें 
॥६३॥</p>
</section>
<section>
<p>निर्विकल्प निःसंदेहो । सर्व भूतीं भगवद्‍भावो 
।</p>
<p>हा भक्तीचा निजनिर्वाहो । भजनभावो या नांव ॥६४॥</p>
</section>
<section>
<p>हो‌ऊनि सर्वार्थी उदासू । माझ्या भजनाचा उल्हासू 
।</p>
<p>न धरी मोक्षाचा अभिलाषू । एवढा विश्वासू मद्‍भजनीं 
॥६५॥</p>
</section>
<section>
<p>तेथें तरें कीं न तरें । हा विकल्पू कोठें उरे ।</p>
<p>माझेनि भजनें निर्धारे । कै पाठिमोरे विधिवाद ॥६६॥</p>
</section>
<section>
<p>एवढा विश्वासीं ज्याचा भावो । न धरी भक्तीवेगळा 
उपावो ।</p>
<p>आम्हां त्याचेनि जीवें जीवो । तो आत्मा पहा हो पैं 
माझा ॥६७॥</p>
</section>
<section>
<p>जो मी ज्ञानियांचा आत्मा । भक्तांचा प्रिय परमात्मा 
।</p>
<p>शास्त्रीं प्रतिपादिती पुरुषोत्तमा । तो मी सा‌उमा 
त्या धांवें ॥६८॥</p>
</section>
<section>
<p>मज आवडे अनन्य भक्ती । मी त्यांचा अंकित निश्चितीं 
।</p>
<p>त्यांचेनि माझी त्रैलोकीं ख्याती । मज महंती त्यांचेनि 
॥६९॥</p>
</section>
<section>
<p>त्यांचेनि मज खाणें जेवणें । त्यांचेनि मज लेणें 
नेसणें ।</p>
<p>त्यांचेनि जीवेंप्राणें । म्यां वर्तणें सर्वत्र 
॥२७०॥</p>
</section>
<section>
<p>माझे गांठीं कांहीं नाहीं । भक्तीं सर्वस्वें वेंचूनि 
पाहीं ।</p>
<p>नाना उपचार‍उपायीं । महत्त्व तिंहीं मज दिधलें 
॥७१॥</p>
</section>
<section>
<p>मज अचक्षूसी दिधले डोळे । अश्रोत्रा श्रवण दिधले 
।</p>
<p>मज अमुखा तिंहीं मुख केलें । त्यांचेनि बोलें मी 
बोलका ॥७२॥</p>
</section>
<section>
<p>मज त्यांचेनि गमनागमन । त्यांचेनि अवयव अळंकरण 
।</p>
<p>त्यांचेनि मज नेमस्त स्थान । मज समर्थपण त्यांचेनि 
॥७३॥</p>
</section>
<section>
<p>मज नामरूप तिंहीं करणें । मज पवित्रता त्यांचेनि 
गुणें ।</p>
<p>मज वैकुंठींचें ठाणें । भक्तीं अचळपणें दीधलें 
॥७४॥</p>
</section>
<section>
<p>येथवरी निजभक्तांसी । मी वश्य झालों भक्तीपाशीं 
।</p>
<p>यालागीं अहर्निशीं । मी भक्तांपाशीं तिष्ठतू ॥७५॥</p>
</section>
<section>
<p>मी अजन्मा त्यांचेनि जन्म धरीं । मी अकर्मा त्यांचेनि 
कर्म करीं ।</p>
<p>त्यांचेनि बोलें उद्धरीं । नाममात्रें महापापियां 
॥७६॥</p>
</section>
<section>
<p>नारदवचनासाठीं । वाल्मीकि परम पापी सृष्टीं ।</p>
<p>म्यां वंद्य केला वैकुंठीं । नामपरिपाटीं पवित्रत्वें 
॥७७॥</p>
</section>
<section>
<p>येथवरी भक्तीची सत्ता । मजवरी चाले तत्त्वतां ।
</p>
<p>भक्तीवेगळा सर्वथा । मीं न यें हाता कोणाचे ॥७८॥</p>
</section>
<section>
<p>भक्तांच्या उपकारता । मी थोर दाटलों तत्त्वतां 
।</p>
<p>नव्हेचि प्रत्युपकारता । आधीन सर्वथा यालागीं ॥७९॥</p>
</section>
<section>
<p>त्यालागीं व्हावया उतरायी । माझे गांठीं कांहींच 
नाहीं ।</p>
<p>लटकुफटकु दीधलें कांहीं । तें हळूचि पाहीं सांगेन 
॥२८०॥</p>
</section>
<section>
<p>भक्त माझेनि सनाथ । माझेनि झाले ते कृतकृत्य ।</p>
<p>माझेनि आनंदें तें सदा तृप्त । वोसंडत निजबोधें 
॥८१॥</p>
</section>
<section>
<p>माझेनि बळें जगजेठी । घायेंवीण छेदिती सृष्टी ।
</p>
<p>माझेनि बळें त्यांचे दृष्टी । संमुख नुठी कळिकाळ 
॥८२॥</p>
</section>
<section>
<p>माझेनि न माती लोकीं तिहीं । माझेनि ते देहीं विदेही 
।</p>
<p>माझेनि बळें पाहीं । प्रळयकाळ तिंही प्राशिला ॥८३॥</p>
</section>
<section>
<p>माझेनि बळें जाण । विभांडिलें जन्ममरण ।</p>
<p>माझें करोनियां भजन । ब्रह्म सनातन ते झाले ॥८४॥</p>
</section>
<section>
<p>हेंही नाहीं म्यां दीधलें । भजनबळें तिंहीं नेलें 
।</p>
<p>त्यांसीं माझें कांहीं न चले । सर्वस्व लुटिलें 
निजभक्तीं ॥८५॥</p>
</section>
<section>
<p>भक्तीं भजनभावबळें । अजिता मातें तिंहीं जिंकिलें 
।</p>
<p>जिकोनि आपण्या वश्य केलें । माझें निजपद नेलें निजभक्तीं 
॥८६॥</p>
</section>
<section>
<p>एवं माझ्या निजपदाची सत्ता । जरी आली भक्तांच्या 
हाता ।</p>
<p>तरी स्वामित्व ठेवूनि माझे माथां । माझे भक्तिपंथा 
विनटले ॥८७॥</p>
</section>
<section>
<p>ते माझे भक्तीची पवित्रता । आश्चर्य वाटेल तुज ऐकतां 
।</p>
<p>संदेहो नाहीं मज सांगतां । ऐक तत्त्वतां तो महिमा 
॥८८॥</p>
</section>
<section>
<p>सांडोनि दांभिक लौकिक । माझ्या भजनीं भावार्थें 
चोख ।</p>
<p>तो ज्ञाती जरी झाला श्वपाक । तरी आवश्यक मज पूज्य 
॥८९॥</p>
</section>
<section>
<p>केवळ जीं अपवित्रें । रिसें आणि वानरें ।</p>
<p>म्यां पूजिलीं गौळ्यांची पोरें । ताकपिरें रानटें 
॥२९०॥</p>
</section>
<section>
<p>जो जातीनें नीचत्वा नेला । परी भक्तिभावें उंचावला 
।</p>
<p>तो मद्‌रूपता पावला । पूज्य झाला तिहीं लोकीं ॥९१॥</p>
</section>
<section>
<p>’विप्रात्‌ द्विषड्गुणयुता’ । ये श्लोकींची हेचि 
कथा ।</p>
<p>जळो त्या द्विजाची पवित्रता । जो माझ्या भजनपथा 
विन्मुख ॥९२॥</p>
</section>
<section>
<p>त्याहूनि श्वपच गा वरिष्ठ । जो माझ्या भजनीं भजननिष्ठ 
।</p>
<p>त्यातें वंदिती पुराणश्रेष्ठ । कविवरिष्ठ महाकवी 
॥९३॥</p>
</section>
<section>
<p>विदुर दासीपुत्र तत्त्वतां । भावें पढिया भगवंता 
।</p>
<p>भावो प्रमाण परमार्था । जात्यभिमानता सरेना ॥९४॥</p>
</section>
<section>
<p>मज पावावया साचोकारें । भावो सरे जाती सरे ।</p>
<p>यालागीं अवघ्यांचे धुरे । म्यां वनचरें उद्धरलीं 
॥९५॥</p>
</section>
<section>
<p>पक्ष्यांमाजीं केवळ निंद्यू । जटायु उद्धरिला म्यां 
गीधू ।</p>
<p>अंत्यज उद्धरिला धर्मव्याधू । भाव शुद्धू मदर्थी 
॥९६॥</p>
</section>
<section>
<p>भलता हो भलते जाती । ज्यासी माझी भावार्थें भक्ती 
।</p>
<p>तोचि जाण पां पवित्रमूर्ती । माझी प्राप्ती मद्‍भजनें 
॥९७॥</p>
</section>
<section>
<p>सांडोनियां माझी भक्ती । नाना साधनें व्युत्पत्ती 
।</p>
<p>करितां नव्हे माझी प्राप्ती । तेंचि श्रीपती सांगत 
॥९८॥</p>
</section>
<blockquote>
<section>
<p><br/></p>

<p>धर्मः सत्यदयोपेतो विद्या वा तपसान्विता ।</p>
<p>मद्‍भक्त्यापेतमात्मानं न सम्यक्‌ प्रपुनाति 
हि ॥ २२ ॥</p>
<p><br/></p>
</section>
</blockquote>
<section>

<p>माझे भक्तीवीण कर्मधर्म । जाण पां तो केवळ भ्रम ।
</p>
<p>चुकलें मत्प्राप्तीचें वर्म । तो धर्म अधर्म परिणमे 
॥९९॥</p>
</section>
<section>
<p>माझे भक्तीवीण सत्यवादू । तो जाण पां जैसा गर्भांधू 
।</p>
<p>प्रतिपदीं घडे प्रमादू । अधःपतनबाधू देखेना ॥३००॥</p>
</section>
<section>
<p>भक्तीवीण दयेची थोरी । जेवीं पुरुषेंवीण सुंदरी 
।</p>
<p>ते विधवा सर्व धर्माबाहेरी । तैसी परी दयेची ॥१॥</p>
</section>
<section>
<p>माझे भक्तीवीण जे विद्या । ते केवळ जाण पां अविद्या 
।</p>
<p>जेवीं वायस नेणती चांदा । तेवीं माझ्या निजबोधा 
नोळखती ॥२॥</p>
</section>
<section>
<p>चंदनभार वाहे खर । परी तो नेणे सुवासाचें सार ।</p>
<p>माझेनि भक्तीवीण विद्याशास्त्र । केवळ भारवाहक 
॥३॥</p>
</section>
<section>
<p>माझे भक्तीवीण जें तप । शरीरशोषणादि अमूप ।</p>
<p>तें पूर्वादृष्टें भोगी पाप । नव्हे सद्‌रूप तपःक्रिया 
॥४॥</p>
</section>
<section>
<p>माझे भक्तीवीण जें साधन । तें कोशकीटाच्या ऐसें 
जाण ।</p>
<p>आपण्या आपण बंधन । भक्तिहीन क्रिया ते ॥५॥</p>
</section>
<section>
<p>एवं माझे भक्तीवीण । जें केलें तें अप्रमाण ।</p>
<p>तें भक्तीचें शुद्ध लक्षण । स्वयें श्रीकृष्ण सांगत 
॥६॥</p>
</section>
<blockquote>
<section>
<p><br/></p>

<p>कथं विना रोमहर्षं द्रवता चेतसा विना ।</p>
<p>विनानन्दाश्रुकलया शुध्येद्‌ भक्त्या विनाऽऽशयः 
॥ २३ ॥</p>
<p><br/></p>
</section>
</blockquote>
<section>

<p>आवडीं हरिकथा ऐकतां । नाना चरित्रें श्रवण करितां 
।</p>
<p>माझी आत्मचर्चा हृदयीं धरितां । पालटू चित्ता तेणें 
होये ॥७॥</p>
</section>
<section>
<p>तेणेंचि उपजे माझी भक्ती । माझ्या भजनाच्या अतिप्रीतीं 
।</p>
<p>आवडीं माझीं नामें गाती । रंगीं नाचती सद्‍भावें 
॥८॥</p>
</section>
<section>
<p>पोटांतूनियां उल्हासतां । रंगीं गातां पैं नाचतां 
।</p>
<p>अंतरीं द्रवो झाला चित्ता । ते अवस्था बाह्य दिसे 
॥९॥</p>
</section>
<section>
<p>अंतरीं सुखाची झाली जोडी । बाह्य रोमांची उभिली 
गुढी ।</p>
<p>त्या स्वानुभवसुखाची गोडी । नयनीं रोकडी प्रवाहे 
॥३१०॥</p>
</section>
<section>
<p>माझे भक्तीचिया आवडीं । अहं सोहं दोनी कुडीं ।</p>
<p>तुटली अभिमानाची बेडी । विषयगोडी निमाली ॥११॥</p>
</section>
<section>
<p>ते काळींचें हेंचि चिन्ह । पुलकांकित देहो जाण ।
</p>
<p>नयनीं आनंदजीवन । हृदयीं परिपूर्ण स्वानंदू ॥१२॥</p>
</section>
<section>
<p>पुंजाळले दोनी नयन । सदा सर्वदा सुप्रसन्न ।</p>
<p>स्फुरेना देहाचे भान । भगवंतीं मन रंगलें ॥१३॥</p>
</section>
<section>
<p>ऐसी नुपजतां माझी भक्ती । कैंची होय विषयविरक्ती 
।</p>
<p>विरक्तीवीण माझी प्राप्ती । नव्हे निश्चितीं उद्धवा 
॥१४॥</p>
</section>
<section>
<p>माझी शुद्धभक्ती तत्त्वतां । साचार आली जयाचे हाता 
।</p>
<p>ऐक त्याच्या चिन्हांची कथा । आणि पवित्रता तयाची 
॥१५॥</p>
</section>
<section>
<p>माझे भक्तीसी जो लागला । तो तत्काळ पवित्र झाला ।
</p>
<p>त्यानें त्रिलोक पुनीत केला । हें गर्जोनि बोलिला 
श्रीकृष्णू ॥१६॥</p>
</section>
<blockquote>
<section>
<p><br/></p>

<p>वाग्‌ गद्गदा द्रवते यस्य चित्तं ।</p>
<p>रुदत्यभीक्ष्णं हसति क्वचिच्च ।</p>
<p>विलज्ज उद्गायति नृत्यते च ।</p>
<p>मद्‍भक्तियुक्तो भुवनं पुनाति ॥ २४ ॥</p>
<p><br/></p>
</section>
</blockquote>
<section>

<p>अंगीं रोमांच रवरवित । स्वेदबिंदू डळमळित ।</p>
<p>चित्त चैतन्यें द्रवत । तेणें सद्‍गदित पैं वाचा 
॥१७॥</p>
</section>
<section>
<p>हर्ष वोसंडतां पोटीं । अर्धोन्मीलित होय दृष्टी 
।</p>
<p>जीवशिवां पडली मिठी । ध्यानत्रिपुटी मावळली ॥१८॥</p>
</section>
<section>
<p>नयनीं अश्रूंचा पूर लोटी । उभंडू न संटेचि पोटीं 
।</p>
<p>होत जीवभावाची तुटी । पडे सृष्टीं मूर्च्छित ॥१९॥</p>
</section>
<section>
<p>आक्रंदे थोर आक्रोशें । वारंवार रडतां दिसे ।</p>
<p>रडण्यामाजीं गदगदां हांसे । जेवीं लागलें पिसें 
ब्रह्मग्रहो ॥३२०॥</p>
</section>
<section>
<p>रडणें हांसणें न सांडी । त्याहीमाजीं नवल आवडी ।
</p>
<p>अर्थावबोधें गाणें मांडी । निजात्मगोडीचेनि योगें 
॥२१॥</p>
</section>
<section>
<p>विसरोनि माझें तुझें । सांडोनियां लोकलाजे ।</p>
<p>हरिखें प्रेमाचेनि भोजें । तेणें नाचिजे निःशंक 
॥२२॥</p>
</section>
<section>
<p>गाणे नाचणें हांसणें । तो रडे कासयाकारणें ।</p>
<p>ऐक तींही लक्षणें । तुजकारणें सांगेन ॥२३॥</p>
</section>
<section>
<p>मा‌उलीवेगळें बाळक पडे । जननीं पाहतां कोठें नातुडे 
।</p>
<p>भेटता ओरडूनि रडे । मिठी पडे सप्रेम ॥२४॥</p>
</section>
<section>
<p>जीव परमात्मा दोनी । चुकामुकी झाली भ्रमपट्टनीं 
।</p>
<p>त्यांसी एकाकीं होतां मिळणी । रडे दीर्घस्वरें 
स्फुंदत ॥२५॥</p>
</section>
<section>
<p>बहुकाळें झाली भेटी । ऐक्यभावें पडली मिठी ।</p>
<p>तेणें उभंडू न संटे पोटीं । रुदन उठी सप्रेम ॥२६॥</p>
</section>
<section>
<p>देवो लाघवी नानापरी । मायावी नातुडें निर्धारीं 
।</p>
<p>तो सांपडला घरींच्या घरीं । तेणें विस्मय करी टवकारें 
॥२७॥</p>
</section>
<section>
<p>देव सदा जवळीच असे । त्यालागीं जन कैसे पिसे ।</p>
<p>पाहों जाती देशोदेशें । तें देखोनि हांसे गदगदां 
॥२८॥</p>
</section>
<section>
<p>देव सर्वांसी अजितू । तो म्यां जिंकिला भगवंतू ।
</p>
<p>धरोनि राखिला हृदयांतू । यालागीं नाचतू उल्हासें 
॥२९॥</p>
</section>
<section>
<p>निवटूनि दुजयाची मातू । अंगें जीतिला भगवंतू ।</p>
<p>जंगीं झाला यशवंतू । यालागीं गातनाचतू उल्हासें 
॥३३०॥</p>
</section>
<section>
<p>पाहतां दुसरें न दिसे मज । यालागीं धरूं विसरला लाज 
।</p>
<p>जगीं झाला तो निर्लज्ज । निर्लज्जतेची वोज हे त्याची 
॥३१॥</p>
</section>
<section>
<p>यापरी भक्तियुक्त । हो‌ऊनियां माझे भक्त ।</p>
<p>निजानंदें गातनाचत । तेणें केलें पुनीत लोकत्रय 
॥३२॥</p>
</section>
<section>
<p>जयाचे देखतां चरण । जडजीवां उद्धरण ।</p>
<p>ज्याचे लागतां चरणरेण । पशु पाषाण उद्धरती ॥३३॥</p>
</section>
<section>
<p>कीर्तनाचेनि महाघोकें । नाशिलीं जगाचीं सर्व दुःखें 
।</p>
<p>अवघें विश्वचि हरिखें । भरिलें महासुखें उचंबळत 
॥३४॥</p>
</section>
<section>
<p>दर्शनें स्पर्शनें वचनें । एक तारिले कीर्तनें 
।</p>
<p>एक तारिले नामस्मरणें । यापरी जग उद्धरणें उद्धवा 
॥३५॥</p>
</section>
<section>
<p>अविद्यायुक्त जीव मलिन । त्यासी शुद्ध व्हावया 
जाण ।</p>
<p>माझी भक्तीचि प्रमाण । हेंचि श्रीकृष्ण स्वयें 
सांगे ॥३६॥</p>
</section>
<section>
<p>डांकमिळणी सुवर्ण । हीनकसें झालें मलिन ।</p>
<p>उदकें धुतांही जाण । निर्मळपण न ये त्या ॥३७॥</p>
</section>
<section>
<p>इडेनें करावा प्राण पूर्ण । तो कुंभिनीनें राखावा 
जाण ।</p>
<p>मग तिनेंचि करावा रेचन । हें एक लक्षण अभ्यासीं ॥४२०॥</p>
</section>
<section>
<p>कां पिंगलेनें करावा पूर्ण । तो तिनेंचि करावा रेचन 
।</p>
<p>हें एक अपरलक्षण । विचक्षण बोलती ॥२१॥</p>
</section>
<section>
<p>सर्वसंमत योगलक्षण । इडेनें प्राण करावा पूर्ण 
।</p>
<p>तो कुंभकें राखावा स्तंभून । करावें रेचन पिंगलया 
॥२२॥</p>
</section>
<section>
<p>हो कां पिंगलेनें पुरावा प्राण । तोही कुंभकें राखावा 
कुंभून ।</p>
<p>मग इडेनें सांडावा रेचून । हें विपरीत लक्षण अभ्यासीं 
॥२३॥</p>
</section>
<section>
<p>तेथ न करावी फाडाफोडी । न मांडावी ताडातोडी ।</p>
<p>सांडोनियां लवडसवडी । अभ्यासपरवडी शनैःशनैः ॥२४॥</p>
</section>
<section>
<p>येथ मांडलिया तांतडी । तैं प्राण पडेल अनाडीं ।</p>
<p>मग हे थडी ना ते थडी । ऐशी परवडी साधकां ॥२५॥</p>
</section>
<section>
<p>जेवीं मुंगी वळंघे पर्वता । ते चढे परी पडेना सर्वथा 
।</p>
<p>तेथ जात्यश्व चालों जातां । न चढे तत्त्वतां अतिकष्टी 
॥२६॥</p>
</section>
<section>
<p>तैसें ये योगाभ्यासीं जाण । न चले जाणीव शहाणपण ।
</p>
<p>जाणिवा येथ होय पतन । सर्वथा गमन घडेना ॥२७॥</p>
</section>
<section>
<p>ते मुंगीच्या परी योगपंथा । जो शनैःशनैः अभ्यासतां 
।</p>
<p>प्रणवाच्या चढे माथां । जाण तत्त्वतां उद्धवा ॥२८॥</p>
</section>
<section>
<p>दृढ अभ्यास आल्या हाता । जैशी साधकाची मनोगतता ।
</p>
<p>तैसा पवन चाले तत्त्वतां । जेवीं रणा‌आंतौता महाशूर 
॥२९॥</p>
</section>
<section>
<p>अभ्यासाच्या गडाडीं । प्राण खवळल्या कडाडी ।</p>
<p>तो प्राणापानाचे भेद मोडी । पदर फोडी चक्राचे ॥४३०॥</p>
</section>
<section>
<p>येथ द्विविध माझें भजन । एक तें योगयुक्त निर्गुण 
।</p>
<p>एक तें प्रणवाभ्यासें भक्त सगुण । तेंही लक्षण अवधारीं 
॥३१॥</p>
</section>
<section>
<p>ऐक प्राणायामाचे भेद । सगर्भ अगर्भ द्विविध ।</p>
<p>सगर्म आगमोक्तें शुद्ध । सगुण संबंध ध्यानादि ॥३२॥
</p>
</section>
<blockquote>
<section>
<p><br/></p>

<p>हृद्यविच्छिन्नमोङ्कारं घण्टानादं बिसोर्णवत्‌ 
।</p>
<p>प्राणेनोदीर्य तत्राथ पुनः संवेशयेत्‌ स्वरम्‌ 
॥ ३४ ॥</p>
<p><br/></p>
</section>
</blockquote>
<section>

<p>वाचेसी नव्हतां गोचरू । दीर्घ प्रणवाचा उच्चारू 
।</p>
<p>हृदयीं अनवच्छिन्न ओंकारू । अखंडाकारू उल्हासे 
॥३३॥</p>
</section>
<section>
<p>घंटानादसदृश स्थितू । जैसा कमळमृणालसूक्ष्मतंतू 
।</p>
<p>तैसा मूळादारभ्य ब्रह्मरंध्रांतू । प्राणायामयुक्तू 
प्रणवू भासे ॥३४॥</p>
</section>
<section>
<p>तेथ दीर्घ स्वरें उच्चारू । तेणें प्रणवू भासे अतिसपुरू 
।</p>
<p>तो प्राणायामें करावा स्थिरू । अखंडाकारू स्वरयुक्त 
॥३५॥</p>
</section>
<blockquote>
<section>
<p><br/></p>

<p>एवं प्रणवसंयुक्तं प्राणमेव समभ्यसेत्‌ ।</p>
<p>दशकृत्वस्त्रिषवणं मासादर्वाग्‌ जितानिलः ॥ ३५ 
॥</p>
<p><br/></p>
</section>
</blockquote>
<section>

<p>स्वरवर्णमात्रातीत पर । प्रणव जो कां अगोचर ।</p>
<p>तो अभ्यासबळें नर । वृत्तिगोचर स्वयें करिती ॥३६॥</p>
</section>
<section>
<p>नवल उच्चाराचा चमत्कार । ऊर्घ्वमुख अखंडाकार ।</p>
<p>अभ्यासें प्रणवू करिती स्थिर । झणत्कार स्वरयुक्त 
॥३७॥</p>
</section>
<section>
<p>ऐसा प्राणायामयुक्त प्रणवाभ्यास । त्रिकाळ करितां 
सांडूनि आळस ।</p>
<p>काळीं आवर्तनें दशदश । सावकाश करितां पैं ॥३८॥</p>
</section>
<section>
<p>तरी एक मास न लागतां । हा प्राणजयो आतडे हाता ।</p>
<p>जेवीं कां सती पतिव्रता । नुल्लंघी सर्वथा पतिवचन 
॥३९॥</p>
</section>
<section>
<p>ये अभ्यासीं अतितत्पर । झालिया गा निरंतर ।</p>
<p>योगाभ्यासाचें सार । सहजेंचि नर पावती ॥४४०॥</p>
</section>
<section>
<p>ऐसा प्राणजयो आलिया हाता । दों प्रकारीं भजनावस्था 
।</p>
<p>एकी सगुण आगमोक्ता । दुजी योगाभ्यासता निर्गुणत्वें 
॥४१॥</p>
</section>
<section>
<p>परी दोहींचें समाधान । निर्गुणींच पावे जाण ।</p>
<p>त्या दोहींचें उपलक्षण । संक्षेपें श्रीकृष्ण सांगत 
॥४२॥</p>
</section>
<section>
<p>अगा ओं हें स्मरों सरे । स्मरतां स्वरेंसीं प्राणू 
प्रणवीं भरे ।</p>
<p>मग प्रणवूचि तेव्हां स्फुरे । अखंडाकारें उल्हासतू 
॥४३॥</p>
</section>
<section>
<p>जेथूनि अक्षरें उपजती । शब्द वदोनि जेथ सामावती 
।</p>
<p>मग जे उरे जाण ती स्फूर्ती । प्रणवू निश्चितीं त्या 
नांव ॥४४॥</p>
</section>
<section>
<p>त्या प्रणवाचेनि आधारें । जिणोनियां साही चक्रें 
।</p>
<p>तो प्रणवू सूनि धुरे । निजनिर्धारे चालिजे ॥४५॥</p>
</section>
<section>
<p>तेथ उल्हाट शक्तीचा लोट । वैराग्याचा नेटपाट ।</p>
<p>जिणोनि काकीमुखाची वाट । सवेगें त्रिकूट घेतलें 
॥४६॥</p>
</section>
<section>
<p>तेव्हां अनुहताच्या घायीं । निशाण लागलें पाहीं 
।</p>
<p>तंव पुढील जे योगभुयी । ते आपैती पाहीं हों सरली 
॥४७॥</p>
</section>
<section>
<p>तेथें हरिखें अति‌उद्धट । औटपीठ आणि गोल्हाट ।</p>
<p>तेही जिणोनियां वाट । घडघडाट चालिला ॥४८॥</p>
</section>
<section>
<p>मागील ठेली आठवण । झाली विकल्पाची बोळवण ।</p>
<p>सत्रावी वोळली जाण । स्वानंदजीवन जीवाचें ॥४९॥</p>
</section>
<section>
<p>ते सहस्त्रदळाचे पाट । वरूनि उतरले घडघडाट ।</p>
<p>स्वानंदजीवनानिकट । नीट वाट पैं आले ॥४५०॥</p>
</section>
<section>
<p>तें सेवितां संतोषें पाणी । निवली संतप्त अवनी ।
</p>
<p>इंद्रियांची पुरली धणी । गुणांची त्रिवेणी बुडाली 
॥५१॥</p>
</section>
<section>
<p>तंव भ्रमरगुंफे‌आंत । जीवशिवांचा एकांत ।</p>
<p>तेणें जीवपणाचा प्रांत । वृत्तीसी घात हों सरसा 
॥५२॥</p>
</section>
<section>
<p>तेथ शिवशक्तिसंयोग । निज‍ऐक्यें झाला चांग ।</p>
<p>परमानंदें कोंदलें अंग । सुखाचा सुखभोग सुखरूप 
झाला ॥५३॥</p>
</section>
<section>
<p>तेव्हां हेतु मातु दृष्टांतू । खुंटली वेदवादाची 
मातू ।</p>
<p>झाला मीतूंपणाचा प्रांतू । एकला एकांतू एकपणें 
॥५४॥</p>
</section>
<section>
<p>ते एकलेपणाचें एक । म्हणावया म्हणतें नाहीं देख 
।</p>
<p>ऐसे योगबळें जे नेटक । माझें निजसुख पावले ॥५५॥</p>
</section>
<section>
<p>हे योगमार्गींची वाट । अति‌अवघड परम कष्ट ।</p>
<p>थोर विघ्नाचा कडकडाट । प्राप्ति अवचट एकाद्या ॥५६॥</p>
</section>
<section>
<p>तैसा नव्हे माझा भक्तिपंथू । तेथ नाहीं विघ्नाची 
मातू ।</p>
<p>भक्तांसीही हाचि ठावो प्राप्तू । ऐक तेही मातू मी 
सांगेन ॥५७॥</p>
</section>
<section>
<p>मूळीं योग हा नाहीं स्पष्ट । म्हणाल कैंचें काढिलें 
कचाट ।</p>
<p>पदबंधाची चुकली वाट । वृथा वटवट न म्हणावी ॥५८॥</p>
</section>
<section>
<p>येच श्लोकीं देवो बोलिला । मासादर्वाक्‌ प्राणजयो 
जाहला ।</p>
<p>यांतू ध्वनितें योग बोलिला । तो म्यां केला प्रकटार्थ 
॥५९॥</p>
</section>
<section>
<p>जेथ प्राणापानजयो झाला । तेथ महायोगू हा भागा आला 
।</p>
<p>हा योगू शास्त्रार्थ बोलिला । विशद केला आकुलागमीं 
॥४६०॥</p>
</section>
<section>
<p>प्राणापानजयो झाला पहा हो । जैसा साधकाचा भावो ।
</p>
<p>सगुणनिर्गुण उपावो । प्राप्ती ठावो सहजेंचि ॥६१॥</p>
</section>
<section>
<p>प्राणापानजयप्राप्ती । सगुण उपासनास्थिती ।</p>
<p>तद्द्वारा निर्गुणप्राप्ती । उद्धवाप्रती हरि 
बोले ॥६२॥</p>
</section>
<section>
<p>कशासारिखें तुझें ध्यान । ऐसा उद्धवें केला प्रश्न 
।</p>
<p>यालागीं सांगोनियां सगुण । सवेंचि निर्गुण संस्थापी 
॥६३॥</p>
</section>
<section>
<p>मत्स्य साधावया बडिश जाण । चित्त साधावया मूर्ति 
सगुण ।</p>
<p>तेचि मूर्तीचें सगुण ध्यान । स्वयें श्रीकृष्ण 
सांगत ॥६४॥</p>
</section>
<blockquote>
<section>
<p><br/></p>

<p>हृत्पुण्डरीकमन्तःस्थम्‌ ऊर्ध्वनालमधोमुखम्‌ 
।</p>
<p>ध्यात्वोर्ध्वमुखमुन्निद्रमष्टपत्रं सकर्णिकम्‌ 
॥ ३६ ॥</p>
<p><br/></p>
</section>
</blockquote>
<section>

<p>जैसें केळीचें कमळ । तैसें हृदयीं अष्टदळ ।</p>
<p>अधोमुख ऊर्ध्वनाळ । अतिकोमळ लसलसित ॥६५॥</p>
</section>
<section>
<p>धरोनि प्राणायामाचें बळ । ऊर्ध्वमुख हृदयकमळ ।</p>
<p>विकसित करावें अष्टदळ । ध्यानें प्रबळ ध्यातां 
पैं ॥६६॥</p>
</section>
<section>
<p>तेथ ऊर्ध्वमुख अधोनाळ । ध्याना आलिया हृदयकमळ ।
</p>
<p>अति‌उन्निद्र अष्टदळ । ध्यानीं अचंचळ स्थिरावल्या 
॥६७॥</p>
</section>
<blockquote>
<section>
<p><br/></p>

<p>कर्णिकायां न्यसेत्‌ सूर्य सोमाग्नीनुत्तरोत्तरम्‌ 
।</p>
<p>वह्निमध्ये स्मरेद्‌ रूपं ममैतद्‌ ध्यानमङ्गलम्‌ 
॥ ३७ ॥</p>
<p><br/></p>
</section>
</blockquote>
<section>

<p>कर्णिकेमाजीं चंद्रमंडळ । ध्यावें सोळा कळीं अविकळ 
।</p>
<p>त्याहीमाजीं सूर्यमंडळ । अतिसोज्जळ बारा कळीं ॥६८॥</p>
</section>
<section>
<p>त्याहीमाजीं वन्हिमंडळ । दाही कळीं अतिजाज्वल्य 
।</p>
<p>ते अग्निमंडळीं सुमंगल । ध्यावी सोज्ज्वळ मूर्ति 
माझी ॥६९॥</p>
</section>
<blockquote>
<section>
<p><br/></p>

<p>समं प्रशान्तं सुमुखं दीर्घचारुचतुर्भुजम्‌ ।
</p>
<p>सुचारुसुन्दरग्रीवं सुकपोलं शुचिस्मितम्‌ ॥ ३८ 
॥</p>
</section>
</blockquote>
<blockquote>
<section>
<p>समानकर्णविन्यस्त स्फुरन्‌ मकरकुण्डलम्‌ ।</p>
<p>हेमाम्बरं घनश्यामं श्रीवत्सश्रीनिकेतनम्‌ ॥ 
३९ ॥</p>
<p><br/></p>
</section>
</blockquote>
<section>

<p>तेंचि माझें मूर्तीचें ध्यान । उद्धवा ऐक सावधान 
।</p>
<p>आपुले मूर्तीचें आपण । ध्यान श्रीकृष्ण सांगत ॥४७०॥</p>
</section>
<section>
<p>अतिदीर्घ ना ठेंगणेपण । सम अवयव समान ठाण ।</p>
<p>सम सपोष अतिसंपूर्ण । मूर्ति सुलक्षण चिंतावी ॥७१॥</p>
</section>
<section>
<p>मूर्ति चिंतावी संमुख । प्रसन्नवदन अतिसुरेख ।</p>
<p>जिचें देखतांचि मुख । हृदयीं हरिख कोंदाटे ॥७२॥</p>
</section>
<section>
<p>जैशीं विशाळ कमळदळें । तैसे आकर्णान्त दोनी डोळे 
।</p>
<p>भंवया रेखिल्या काजळें । तैशी रेखा उजळे धनुष्याकृती 
॥७३॥</p>
</section>
<section>
<p>कपाळ मिरवत सांवळें । त्याहीवरी चंदन पिंवळें ।
</p>
<p>माजीं कस्तूरीचीं दोनी अंगुळें । कुंकुममेळें अक्षता 
॥७४॥</p>
</section>
<section>
<p>दीर्घ नासिक आणि कपाळें । लखलखित गंडस्थळें ।</p>
<p>मुख सुकुमार कोवळें । अधरप्रवाळें आरक्त ॥७५॥</p>
</section>
<section>
<p>श्यामचंद्राची सपोष कोर । तैशी चुबुका अतिसुंदर 
।</p>
<p>मुख निमासुरें मनोहर । भक्तचकोरचंद्रमा ॥७६॥</p>
</section>
<section>
<p>जैसा हिरियाच्या ज्योती । कीं दाळिंबबीजांची दीप्ती 
।</p>
<p>तैशी मुखामाजीं दंतपंक्ती । दशन झळकती बोलतां ॥७७॥</p>
</section>
<section>
<p>समानकर्ण दोनी सधर । स्फुरत कुंडलें मकराकार ।</p>
<p>ईषत्‌ हास्य मनोहर । ग्रीवा सुंदर कंबु जैशी ॥७८॥</p>
</section>
<section>
<p>कंठींची त्रिवळी उभवणी । माजीं मिरवे कौस्तुभमणी 
।</p>
<p>ते प्रकाशली दीप्ती कवण गुणीं । तेजें दिनमणी लोपला 
॥७९॥</p>
</section>
<section>
<p>भुजंगाकार स्वभावो । चतुर्भुज आजानुबाहो ।</p>
<p>विशाळ वक्षःस्थळनिर्वाहो । श्रीवत्स पहा हो चिन्हित 
॥४८०॥</p>
</section>
<section>
<p>श्रीवत्स श्रीनिकेतन । हृदयीं दोहीं भागीं जाण 
।</p>
<p>त्रिवळीयुक्त उदर गहन । दामोदरचिन्ह त्या आलें 
॥८१॥</p>
</section>
<section>
<p>विजू तळपे तैसा पिंवळा । लखलखित दिसे डोळां ।</p>
<p>तेवीं कसिला सोनसळा । तेणें घनसांवळा शोभत ॥८२॥</p>
</section>
<section>
<p>जैसें चांदिणें गगनामाझारीं । शुभ्रता बैसे श्यामतेवरी 
।</p>
<p>तेवीं श्यामांगीं चंदनाची भुरी । तेणें श्रीहरी 
शोभत ॥८३॥</p>
</section>

<blockquote>
<section>
<p><br/></p>
<p>शङ्खचक्रगदापद्म वनमालाविभूषितम्‌ ।</p>
<p>नूपुरैर्विलसत्पादं कौस्तुभप्रभया युतम्‌ ॥ ४० ॥</p>
</section>
</blockquote>

<section>
<p>द्युमत्किरीटकटक कटिसूत्राङ्गदायुतम्‌ ।</p>
<p>सर्वाङ्गसुन्दरं हृद्यं प्रसादसुमुखेक्षणम्‌ ।</p>
<p>कौस्तुभासीं संलग्न गळा । आपाद रुळे वनमाळा ।</p>
<p>कटीं बाणली रत्‍नमेखळा । किंकिणी जाळमाळासंयुक्त 
॥८४॥</p>
</section>
<section>
<p>करकंकण बाहु‌अंगदें । शंखचक्रपद्मगदादि आयुधें 
।</p>
<p>जडित मुद्रिका नाना छंदें । कराग्रीं विनोदें बाणल्या 
॥८५॥</p>
</section>
<section>
<p>नाभि सखोल निर्मळ । जेथ ब्रह्मा झाला पोटींचें बाळ 
।</p>
<p>जें लोकपद्माचें समूळ मूळ । तें नाभिकमळ हरीचें 
॥८६॥</p>
</section>
<section>
<p>जैसे सचेतन मर्गजस्तंभ । तैसे घोंटींव साजिरे स्वयंभ 
।</p>
<p>उभ्य चरणांची अभिनवशोभ । हरि‌अंगीं स्वयंभ शोभती 
॥८७॥</p>
</section>
<section>
<p>ध्वज वज्र अंकुश देखा । यवांकित ऊर्ध्वरेखा ।</p>
<p>पद्मचक्रादि सामुद्रिका । चरण नेटका हरीचा ॥८८॥</p>
</section>
<section>
<p>त्रिकोण कांतीव इंद्रनीळीं । तैशीं साजिरीं घोटींव 
सांवळीं ।</p>
<p>पा‌उलें सुकुमारें कोंवळीं । आरक्त तळीं पदप्रभा 
॥८९॥</p>
</section>
<section>
<p>पा‌उलावरी सांवळी प्रभा । तळवातळीं आरक्त शोभा 
।</p>
<p>जेवीं संध्याराग मीनला नभा । तैशी शोभा हरिचरणीं 
॥४९०॥</p>
</section>
<section>
<p>नभमंडळीं चंद्ररेखा । तैशी पादाग्रीं मांडणी नखा 
।</p>
<p>पोटर्‍या सुकुमार नेटका । जंघा सुरेखा जानुद्वय 
॥९१॥</p>
</section>
<section>
<p>अतिशयें माजु साना । होता अभिमान पंचाननां ।</p>
<p>मध्य देखोनि जगज्जीवना । लाजोनि राना ते गेले ॥९२॥</p>
</section>
<section>
<p>अद्यापि ते झाले अरण्यवासी । लाजा मुख न दाविती कोणासी 
।</p>
<p>पहावया हरिमध्यासी । लेप मेखलेसी ते झाले ॥९३॥</p>
</section>
<section>
<p>चरणीं नूपुरांचा गजर । वांकी‌अंदुवांचा झणत्कार 
।</p>
<p>मस्तकीं कुटिलालकभार । सुमनीं कबर शोभती ॥९४॥</p>
</section>
<section>
<p>नानारत्‍नीं अतिगहन । मस्तकीं मुकुट देदीप्यमान 
।</p>
<p>सर्वांगीं सुलक्षण । मूर्ति संपूर्ण हरीची ॥९५॥</p>
</section>
<section>
<p>जे मूर्तीची धरिल्या सोये । तहान भूक विसरोनि जाये 
।</p>
<p>ध्यानीं आतुडल्या पाहें । सुखाचा होये सुदिन ॥९६॥</p>
</section>
<section>
<p>सर्वांगसुंदर श्यामवर्ण । ज्येष्ठ वरिष्ठ गंभीर 
गहन ।</p>
<p>सुमुख आणि सुप्रसन्न । मूर्तीचें ध्यान करावें 
॥९७॥</p>
</section>
<blockquote>
<section>
<p><br/></p>

<p>सुकुमारमभिध्यायेत्‌ सर्वाङ्गेषु मनो दधत्‌ ॥ 
४१ ॥</p>
</section>
</blockquote>
<blockquote>
<section>
<p>इन्द्रियाणीन्द्रियार्थेभ्यो मनसाऽऽकृष्य तन्मनः 
।</p>
<p>बुद्ध्या सारथिना धीरः प्रणयेन्मयि सर्वतः ॥ ४२ 
॥</p>
</section>
</blockquote>
<blockquote>
<section>
<p>तत्सर्वव्यापकं चित्तमाकृष्यैकत्र धारयेत्‌ ।
</p>
<p>नान्यानि चिन्तयेद्‌ भूयः सुस्मितं भावयेन्मुखम्‌ 
॥ ४३ ॥</p>
<p><br/></p>
</section>
</blockquote>
<section>

<p>झणीं दृष्टीचा रुपेल न्याहारू । लागतां खुपेल चंद्रकरू 
।</p>
<p>तैशी मूर्ति ध्यावी सुकुमारू । अति‌अरुवारू ध्याननिष्ठा 
॥९८॥</p>
</section>
<section>
<p>इंद्रियार्थीं अतिलोलुप । तें वैराग्यें आवरोनि 
चित्त ।</p>
<p>माझे ध्यानीं सुनिश्चित । बुद्धिमंत लाविती ॥९९॥</p>
</section>
<section>
<p>विषयीं आवरोनि मन । अखंड करितां माझें ध्यान ।</p>
<p>मद्‌रूपचि होय जाण । ऐसें चिंतन करावें ॥५००॥</p>
</section>
<section>
<p>चिंतनीं बिचकतां मन । सविवेक बुद्धिबळें जाण ।</p>
<p>निःशंक करितां माझें स्मरण । धारणेवीण ध्यान ठसावे 
॥१॥</p>
</section>
<section>
<p>धारणा जरी तुटोनि जाये । ध्यासठसा न तुटत राहे ।</p>
<p>मन मूर्तीच्या ठायीं पाहें । जडलें ठाये सर्वांगीं 
॥२॥</p>
</section>
<section>
<p>अंगप्रत्यंगीं ध्यानयुक्त । जडोनि ठेलें जें चित्त 
।</p>
<p>तें आवरूनि समस्त । चिंतावें निश्चित हास्यस्वदन 
॥३॥</p>
</section>
<section>
<p>सर्वही सांडोनियां जाण । सांगोपांग मूर्तिध्यान 
।</p>
<p>चिंतावें गा हास्यवदन । स्वानंदघन हरीचें ॥४॥</p>
</section>
<section>
<p>अंग प्रत्यंग मूर्तिध्यान । पुढतीं न करावेंचि 
गा जाण ।</p>
<p>ध्यातां माझें हास्यवदन । तल्लीन मन करावें ॥५॥</p>
</section>
<section>
<p>उद्धवें केला होता प्रश्न । कशासारिखें तुझें ध्यान 
।</p>
<p>तें सांगोनियां जाण । यदात्मलक्षण हरि बोले ॥६॥</p>
</section>
<section>
<p>ध्याना आलें जें हास्यवदन । त्यांतूनही सांडोनि 
वदन ।</p>
<p>केवळ हास्याचें करावें ध्यान । हास्यामाजीं मन 
घालूनी ॥७॥</p>
</section>
<section>
<p>त्याही हास्याचें सांडूनि ध्यान । हास्यामाजीं 
जो आनंदघन ।</p>
<p>तेथ प्रवेशवावें मन । अतिसावधान निजनिष्ठा ॥८॥</p>
</section>
<section>
<p>ते आनंदीं आनंदयुक्त । जाहलिया आपुलें चित्त ।</p>
<p>आनंदाची उपलब्धि तेथ । होय सुनिश्चित साधकां ॥९॥
</p>
</section>
<blockquote>
<section>
<p><br/></p>

<p>तत्र लब्धपदं चित्तमाकृष्य व्योम्नि धारयेत्‌ 
।</p>
<p>तच्च त्यक्त्वा मदारोहो न किञ्चिदपि चिन्तयेत्‌ 
॥ ४४ ॥</p>
<p><br/></p>
</section>
</blockquote>
<section>

<p>जाहलिया आनंदपद प्राप्त । चिदाकाशचि दिसे समस्त 
।</p>
<p>चिदाकाशीं चित्त । अतिसावचित्त ठेवावें ॥५१०॥</p>
</section>
<section>
<p>तेव्हां चिदाकाश चित्त चिंतन । हेंही सांडूनि त्रिविध 
भेदध्यान ।</p>
<p>जो मी परमानंद परिपूर्ण । भेदशून्य चिदात्मा ॥११॥</p>
</section>
<section>
<p>तेथें वृत्ति करूनि निमग्न । सांडावें चिदाकाशाचेंही 
ज्ञान ।</p>
<p>तेव्हां ज्ञेय ज्ञाता ज्ञान । हेंही स्फुरण स्फुरेना 
॥१२॥</p>
</section>
<blockquote>
<section>
<p><br/></p>

<p>एवं समाहितमतिर्मामेवात्मानमात्मनि ।</p>
<p>विचष्टे मयि सर्वात्मन्‌ ज्योतिर्ज्योतिषि संयुतम्‌ 
॥ ४५ ॥</p>
<p><br/></p>
</section>
</blockquote>
<section>

<p>यापरी साधकांची निजवृत्ती । माझ्या स्वरूपीं मीनल्या 
स्वरूपस्थिती ।</p>
<p>तेव्हां मीपणाची स्फुरे जे स्फूर्ती । तेही अद्वैतीं 
विराली ॥१३॥</p>
</section>
<section>
<p>तेथें मीतूंपणाचा भास । यापरी निमाला निःशेष ।</p>
<p>माझें परमानंद निजसुख । अद्वैतें देख कोंदलें ॥१४॥</p>
</section>
<section>
<p>जेवीं ज्योतीसी मीनल्या ज्योती । दोहींची होय एकचि 
दीप्ति ।</p>
<p>तेवीं जीवचैतन्याची स्फूर्ती । अद्वैतसुखप्राप्ती 
समरसें ॥१५॥</p>
</section>
<section>
<p>कोटि स्नेहसूत्रें मांडिती । तेणें कोटि दीप नामाभिव्यक्ती 
।</p>
<p>ते कोटि दीपीं एक दीप्ती । तेवीं जीव अद्वैतीं चिन्मात्र 
॥१६॥</p>
</section>
<section>
<p>देहेंद्रिय‍उपाधिवशें । जीवासी भिन्नत्व आभासे 
।</p>
<p>अद्वैतबोध समरसें । जीवू प्रवेशे स्वरूपीं ॥१७॥</p>
</section>
<section>
<p>तेव्हां एक परमसुख । हेंही म्हणतें नाहीं देख ।</p>
<p>एकाकी एकलें एक । सुखेंसीं निजसुख कोंदलें ॥१८॥</p>
</section>
<section>
<p>जेवीं साखरे साखर चाखित । कीं उदकीं उदक स्नान करित 
।</p>
<p>हो कां घृत रिघालें घृता‌आंत । सुनिश्चित सुवासा 
॥१९॥</p>
</section>
<section>
<p>यापरी माझी ध्यानस्थिती । साधकां जाहली परमप्राप्ती 
।</p>
<p>तेचि उपसंहारें श्रीपती । उद्धवाप्रती सांगत ॥५२०॥
</p>
</section>
<blockquote>
<section>
<p><br/></p>

<p>ध्यानेनेत्थं सुतीव्रेण युञ्जतो योगिनो मनः ।</p>
<p>संयास्यत्याशु निर्वाणं द्रव्य ज्ञानक्रियाभ्रमः 
॥ ४६ ॥</p>
</section>
<section>
<p>इति श्रीमद्‍भागवते महापुराणे पारमहंस्यां एकादशस्कंधे 
चतुर्दशोऽध्यायः ॥ १४ ॥</p>
<p><br/></p>
</section>
</blockquote>
<section>

<p>यापरी तीव्र ध्यानस्थिती । समाधिपर्यंत माझी प्राप्ती 
।</p>
<p>साधकासी होय शीघ्रगती । यथानिगुती ध्यान करितां 
॥२१॥</p>
</section>
<section>
<p>हें माझें ध्यान उत्तमोत्तम । सर्वदा ठसावलें जैं 
निःसीम ।</p>
<p>तैं अधिभूत अधिदैव अध्यात्म । हा त्रिविध भ्रम उरों 
नेदी ॥२२॥</p>
</section>
<section>
<p>विषयी विषयो विषयसंभ्रम । ज्ञेय ज्ञाता ज्ञानोपक्रम 
।</p>
<p>कर्म कर्ता क्रियाभ्रम । यांचें रूपनाम उरों नेदी 
॥२३॥</p>
</section>
<section>
<p>तेथ ध्येय ध्याता ध्यान । दृश्य द्रष्टा आणि दर्शन 
।</p>
<p>मन मंता आणि मनन । यांचें समूळ भान उच्छेदी ॥२४॥</p>
</section>
<section>
<p>देवो देवी देवता । भज्य भजन भजता ।</p>
<p>लक्ष्य लक्षण लक्षिता । हेही कथा नुरेचि ॥२५॥</p>
</section>
<section>
<p>तेथ योग्यतेशीं महायोगू । समाधिसुखाचा सुखभोगू 
।</p>
<p>जीवशिवांचा निजसंयोगू । हाही उपयोगू उडाला ॥२६॥</p>
</section>
<section>
<p>तेथें बोध कैंचा कैंची बोधकता । कैंची बद्धता आणि 
मुक्तता ।</p>
<p>ब्रह्मनाम हेही वार्ता । जाण सर्वथा बुडाली ॥२७॥</p>
</section>
<section>
<p>सत्‌ चित्‌ आणि आनंद । या नांवाचा जो प्रवाद ।</p>
<p>तो मज मायावी संबंध । ऐक तोही विषद विभाग ॥२८॥</p>
</section>
<section>
<p>असंताचे व्यावृत्तीं । ’संत’ मातें म्हणती श्रुती 
।</p>
<p>करितां जडाची समाप्ती । ’चिन्मात्र’ म्हणती मजलागीं 
॥२९॥</p>
</section>
<section>
<p>तोडितां दुःखाचा संबंधू । मातें म्हणती ’परमानंदू’ 
।</p>
<p>एवं सच्चिदानंदप्रवादू । हा विपरीत बोधू विद्येचा 
॥५३०॥</p>
</section>
<section>
<p>जेथ असंतचि नाहीं । तेथ संत म्हणणें घडे कायी ।</p>
<p>समूळ अज्ञानचि जेव्हां नाहीं । तेव्हां चिन्मात्र 
हेंही म्हणे कोण ॥३१॥</p>
</section>
<section>
<p>जेव्हां दुःखाचा लेशू नाहीं । तेव्हां सुख म्हणावें 
कोणे ठायीं ।</p>
<p>यालागीं नामरूप मज पाहीं । ठेवितां ठायीं तुकेना 
॥३२॥</p>
</section>
<section>
<p>समूळ उडे त्रिपुटीचें भान । या नांव गा तीव्र ध्यान 
।</p>
<p>माझें करूनियां भजन । निजसमाधान पावले ॥३३॥</p>
</section>
<section>
<p>एवं माझेनि ध्यानप्रकारें । संसार उडे चमत्कारें 
।</p>
<p>माझें केवळ स्वरूपचि उरे । निजनिर्धारें उद्धवा 
॥३४॥</p>
</section>
<section>
<p>ते स्वरूपीं सुख ना दुःख । नाहीं संतासंताचे लेख 
।</p>
<p>ज्ञानाज्ञानाची अटक । ते ठायीं देख असेना ॥३५॥</p>
</section>
<section>
<p>तेथ नाम रूप गुण । नाहीं मीतूंपणाची खूण ।</p>
<p>विद्या‌अविद्याभान । आनंदघन निजरूप ॥३६॥</p>
</section>
<section>
<p>भक्तिसुखाचे हेलावे । नाना‌उपायगौरवें ।</p>
<p>उद्धवालागीं देवें । निजानुभवें दीधले ॥३७॥</p>
</section>
<section>
<p>ठसावल्या माझी भक्ती । सकळ सिद्धींची होय प्राप्ती 
।</p>
<p>संदेह नाहीं ये अर्थीं । जाण निश्चितीं उद्धवा ॥३८॥</p>
</section>
<section>
<p>भजनपंथें निरंतर । दोहोनि भक्तिसुखक्षीर ।</p>
<p>त्याचेंही मंथोनिया सार । उद्धवासी श्रीवर देता 
झाला ॥३९॥</p>
</section>
<section>
<p>तो हा चौदावा अध्यावो । स्वमुखें बोलिला देवो ।</p>
<p>भक्तीसी मी वश्य पहा हो । येर उपावो तो गौण ॥५४०॥</p>
</section>
<section>
<p>सकळ योगांचें योगगव्हर । वेदान्त निजभांडार ।</p>
<p>सकळ सिद्धींचें परम सार । भक्ति साचार हरीची ॥४१॥</p>
</section>
<section>
<p>निजभाग्याची परम जोडी । महासुखाची आवडी गाढी ।</p>
<p>सकळ गोडियांची गोडी । भक्ति रोकडी हरीची ॥४२॥</p>
</section>
<section>
<p>भावें करितां भगवद्‍भजन । श्वपच जाहले पावन ।</p>
<p>जेणें भक्तीशीं विकलें मन । त्या‌आधीन सदा देवो 
॥४३॥</p>
</section>
<section>
<p>उपेक्षूनियां निजमुक्ती । एका जनार्दनीं पढिये 
भक्ती ।</p>
<p>त्याचेनि प्रसादें भगवत्प्राप्ती । जाहली अहोराती 
खेळणें ॥४४॥</p>
</section>
<section>
<p>तो जरी भगवत्प्राप्ती नेघे । तरी ते दाटूनि घर रिघे 
।</p>
<p>ऐसे गुरुभक्तीचेनि योगें । देवो सर्वांगें भूलला 
॥४५॥</p>
</section>
<section>
<p>भगवत्प्राप्ती पाहिजे ज्यासी । तेणें न विसंबावें 
मद्‍भक्तीसीं ।</p>
<p>अखंड स्मरे जो हरिनामासी । देवो त्यापाशीं तिष्ठत 
॥४६॥</p>
</section>
<section>
<p>सकळ भजनाचे शिरीं । रामनाम दों अक्षरीं ।</p>
<p>सदा गर्जे ज्याची वैखरी । धन्य चराचरीं तो एक ॥४७॥</p>
</section>
<section>
<p>एका जनार्दना शरण । इतुकें करितां नामस्मरण ।</p>
<p>पाठिमोरें होय जन्ममरण । महासिद्धी आंगण वोळंगती 
॥५४८॥</p>
</section>
<blockquote>
<section>
<p><br/></p>


<p>इति श्रीभागावते महापुराणे एकादशस्कंधे एकाकारटीकायां
</p>
<p>श्रीकृष्णोद्धवसंवादे भक्तिरहस्यावधारणयोगो 
नाम चतुर्दशोऽध्यायः ॥१४॥</p>
</section>
</blockquote>
<blockquote>
<section>
<p>॥ श्रीकृष्णार्पणमस्तु ॥ मूळश्लोक ॥४६॥ ओव्या ॥५४८॥</p>
</section>

<p><br/></p>

</blockquote>

</article>
</body>
<!-- mirrored from santeknath.org/eknathi bhagwat/adhyay 7.html by HTTrack Website Copier/3.x [XR&CO'2013], Tue, 04 Aug 2015 03:10:59 GMT -->
</html>
