<!DOCTYPE html>
<html>

<!-- Mirrored from santeknath.org/eknathi bhagwat/adhyay 2.html by HTTrack Website Copier/3.x [XR&CO'2013], Tue, 04 Aug 2015 03:10:42 GMT -->
<head>

  <meta charset="utf-8">
  <meta name="viewport" content="width=device-width, initial-scale=1">
  <link rel="stylesheet" href="http://maxcdn.bootstrapcdn.com/bootstrap/3.3.6/css/bootstrap.min.css">
  <script src="https://ajax.googleapis.com/ajax/libs/jquery/1.12.0/jquery.min.js"></script>
  <script src="http://maxcdn.bootstrapcdn.com/bootstrap/3.3.6/js/bootstrap.min.js"></script>
  <link href='http://fonts.googleapis.com/css?family=Amita:400|Glegoo:400&subset=devanagari,latin' rel='stylesheet' type='text/css'>
  <link rel="stylesheet" type="text/css" media="print" href="style_print.css">
  <link rel="stylesheet" type="text/css" media="screen" href="style_print.css">

</head>
<body>
<article>
<h1>॥ श्री एकनाथी भागवत ॥ </h1>
<p><br/></p>

<H2>अध्याय पंधरावा</H2>
<p><br/></p>

<p><br/></p>
<section>
<p>॥ श्रीगणेशाय नमः ॥ श्रीकृष्णाय नमः ॥</p>
</section>
<section>
<p>ॐ नमो श्रीजनार्दन । सकळ सिद्धींचें सिद्धस्थान 
।</p>
<p>सकळ ऋद्धींचें परम निधान । तुझे श्रीचरण सर्वार्थी 
॥१॥</p>
</section>
<section>
<p>निधान साधावया अंजन । नयनीं काळिमा घालिती जन ।</p>
<p>तेणें काळवंडले नयन । थितें निधान दिसेना ॥२॥</p>
</section>
<section>
<p>तैसे नव्हती तुझे चरण । करितां चरणरजवंदन ।</p>
<p>निःशेष काळिमा निरसे जाण । पूर्ण निधान दाविसी ॥३॥</p>
</section>
<section>
<p>अंजनें साधितां निधान । तेथ छळावया पावे विघ्न ।
</p>
<p>बळी दे‌ऊनि साधिल्या जाण । नश्वरपण तयासी ॥४॥</p>
</section>
<section>
<p>तैसे नव्हती तुझे चरणा । अवलीळा करितां स्मरण ।</p>
<p>नित्य सिद्ध अव्यय जाण । निजनिधान ठसावे ॥५॥</p>
</section>
<section>
<p>हें साधूनियां निधान । झाले सनकादिक संपन्न ।</p>
<p>नारदाचें उदारपण । येणेंचि जाण वाखाणे ॥६॥</p>
</section>
<section>
<p>वज्रकवच प्रल्हादासी । हेंचि भांडवल गांठी त्यासी 
।</p>
<p>शुकादि वामदेवांसी । महिमा येणेंसीं पावले ते ॥७॥</p>
</section>
<section>
<p>व्यासवाल्मीकि महावेव्हारे । येणेंचि भांडवलें 
झाले खरे ।</p>
<p>त्यांचेनि भांडवलें लहान थोरें । छेदूनि दरिद्रें 
नांदती ॥८॥</p>
</section>
<section>
<p>त्या सद्‍गुरूचे श्रीचरण । परम निधींचें निधान 
।</p>
<p>एका जनार्दना शरण । हें आम्हां परिपूर्ण भांडवल 
॥९॥</p>
</section>
<section>
<p>येणेंचि भांडवलें प्रस्तुत । प्राप्त झालें श्रीभागवत 
।</p>
<p>तेथ उद्धवासी श्री‌अनंत । ज्ञानमथितार्थ सांगत 
॥१०॥</p>
</section>
<section>
<p>त्या दोघांची एकान्त मातु । प्रकट जाहली जगा‌आंतू 
।</p>
<p>हा परीक्षितीचा विख्यातू । उपकार लोकांतू थोर झाला 
॥११॥</p>
</section>
<section>
<p>ज्याचे श्रद्धेच्या आवडीं । शुक पावला लवडसवडी 
।</p>
<p>तेणें गुह्य ज्ञानाची गोडी । प्रकट उघडी दाखविली 
॥१२॥</p>
</section>
<section>
<p>त्या शुकाचें नवल महिमान । कानीं न सांगतां गुह्य 
ज्ञान ।</p>
<p>श्रवणें तोडोनि भवबंधन । परीक्षिती जाण उद्धरिला 
॥१३॥</p>
</section>
<section>
<p>एथवरी श्रवणाची गोडी । प्रसिद्ध दाविली उघडी ।</p>
<p>तरी अभाग्यु दांतखिळी पाडी । कानाची नुघडी निमटली 
मिठी ॥१४॥</p>
</section>
<section>
<p>श्रवणीं घालितां वाडेंकोडें । कथासारामृत बाहेरी 
सांडे ।</p>
<p>श्रवणा‌आंतौता थेंबही न पडे । यालागीं रडे विषयांसी 
॥१५॥</p>
</section>
<section>
<p>असो हे श्रोत्यांची कथा । कथा सांगे जो वक्ता ।</p>
<p>तोही तैसाचि रिता । घोटु आंतौता पावों नेदी ॥१६॥</p>
</section>
<section>
<p>जैसा गुळ‍उंसाचा घाणा । रसु बाहेरी जाये मांदणा 
।</p>
<p>फिकेपणें करकरी गहना । ते गती वदना वक्त्याचे ॥१७॥</p>
</section>
<section>
<p>जें कथामृताचें गोडपण । तें सद्‍गुरूवीण चाखवी 
कोण ।</p>
<p>यालागीं जनार्दना शरण । जेणें गोडपण चाखविलें ॥१८॥</p>
</section>
<section>
<p>परी चाखविली उणखूण । तेही अभिनव आहे जाण ।</p>
<p>स्वाद स्वादिता आपण । हो‌ऊनि गोडपण चाखवी ॥१९॥</p>
</section>
<section>
<p>बाळकाहातीं दिधल्या फळा । खावें हें न कळे त्या अबळा 
।</p>
<p>त्याचे मुखीं घालूनि गळाळा । गोडीचा जिव्हाळा जनक 
दावी ॥२०॥</p>
</section>
<section>
<p>गोडी लागल्या बाळकासी । तेंचि फळ खाय अहर्निशीं 
।</p>
<p>तेवीं जनार्दनें आम्हांसी । गोडी श्रीभागवतासी 
लाविली ॥२१॥</p>
</section>
<section>
<p>ऐसी लाविली गोडी चढोवडी । तेणें झाली नवलपरवडी ।
</p>
<p>मज सांडितांही ते गोडी । गोडी न सोडी मजलागीं ॥२२॥</p>
</section>
<section>
<p>ते गोडीनें गिळिलें मातें । मीपण गेलें गोडी‌आंतौतें 
।</p>
<p>ते गोडीचें उथळलें भरितें । सबाह्य रितें उरों नेदी 
॥२३॥</p>
</section>
<section>
<p>हें शुकमुखींचें श्रेष्ठ फळ । गोडपणें अतिरसाळ 
।</p>
<p>त्वचा‌आंठोळीवीण केवळ । गोडीच सकळ फळरूपें ॥२४॥</p>
</section>
<section>
<p>ते श्रीभागवतींची गोडी । श्रीकृष्णें निज‌आवडीं 
।</p>
<p>उद्धवासी कडोविकडी । भक्ति चोखडी चाखविली ॥२५॥</p>
</section>
<section>
<p>करितां माझें भजन । धरितां माझे मूर्तीचे ध्यान 
।</p>
<p>समाधिपर्यंत साधन । उद्धवासी संपूर्ण सांगीतलें 
॥२६॥</p>
</section>
<section>
<p>ते कृष्णामुखींची मातू । ऐकोनि चौदाव्या अध्यायांतू 
।</p>
<p>उद्धव हरिखला अद्‍भुतू । माझा निजस्वार्थू फावला 
॥२७॥</p>
</section>
<section>
<p>मज कृष्णमूर्तीचें ध्यान । सहजें सदा असे जाण ।</p>
<p>तेणेंच होय समाधि समाधान । तरी कां प्रश्न करूं आतां 
॥२८॥</p>
</section>
<section>
<p>ऐकोनि चौदावा अध्यायो । झाला उद्धवासी हा दृढ भावो 
।</p>
<p>हें देखोनि स्वयें देवो । पुढील अभिप्रावो सूचितू 
॥२९॥</p>
</section>
<section>
<p>दृढ विश्वसेंसीं जाण । करितां माझें भजन ध्यान ।
</p>
<p>पुढां उपजे सिद्धींचें विघ्न । ते अर्थीं श्रीकृष्ण 
उपदेशी ॥३०॥</p>
</section>
<section>
<p>पंधरावे अध्यायीं निरूपण । भक्तीं माझें करितां 
भजन ।</p>
<p>अवश्य सिद्धि उपजती जाण । त्या त्यागवी विघ्न म्हणोनी 
॥३१॥</p>
</section>
<blockquote>
<section>
<p><br/></p>

<cite><p>श्रीभगवानुवाच ।</p></cite>
<p>जितेन्द्रियस्य युक्तस्य जितश्वासस्य योगिनः 
।</p>
<p>मयि धारयतश्चेत उपतिष्ठन्ति सिद्धयः ॥ १ ॥</p>
<p><br/></p>
</section>
</blockquote>
<section>

<p>प्राणापानजयो जयापासीं । इंद्रियजयो असे ज्यासी 
।</p>
<p>यावरी उल्हास मद्‍भक्तीसी । चित्त अहर्निशीं मद्युक्त 
॥३२॥</p>
</section>
<section>
<p>उद्धवा गा त्याच्या ठायीं । अनिवार सिद्धि उपजती 
पाहीं ।</p>
<p>ये अर्थी संदेह नाहीं । जे जे समयीं जें इच्छी ॥३३॥</p>
</section>
<section>
<p>ऐसें उद्धवें ऐकतां । चमत्कारू झाला चित्ता ।</p>
<p>समूळ सिद्धींची कथा । श्रीकृष्णनाथा पुसों पा ॥३४॥
</p>
</section>
<blockquote>
<section>
<p><br/></p>

<cite><p>श्री‌उद्धव उवाच ।</p></cite>
<p>कया धारणया का स्वित्‌ कथंस्वित्‌ सिद्धिरच्युत 
।</p>
<p>कति वा सिद्धयो ब्रूहि योगिनां सिद्धिदो भवान्‌ 
॥ २ ॥</p>
<p><br/></p>
</section>
</blockquote>
<section>

<p>कोण्या धारणा कोण सिद्धि । ते सांगावी विधानविधी 
।</p>
<p>संख्या किती सकळ सिद्धि । तेंही कृपानिधी सांगिजे 
॥३५॥</p>
</section>
<section>
<p>या सकळ सिद्धींची कथा । तूं एक जाणता तत्त्वतां ।
</p>
<p>ते मज सांगिजे जी अच्युता । तूं सिद्धिदाता योगियां 
॥३६॥</p>
</section>
<blockquote>
<section>
<p><br/></p>

<cite><p>श्रीभगवानुवाच ।</p></cite>
<p>सिद्धयोऽष्टादश प्रोक्ता धारणा योगपारगैः ।</p>
<p>तासामष्टौ मत्प्रधाना दशैव गुणहेतवः ॥ ३ ॥</p>
<p><br/></p>
</section>
</blockquote>
<section>

<p>सिद्धि अष्टादश जाण । त्यांची धारणा भिन्न भिन्न 
।</p>
<p>ऐंसे बोलिले योगज्ञ । योगसंपन्न महासिद्ध ॥३७॥</p>
</section>
<section>
<p>या नांव गा सिद्धि समस्ता । यांत अष्ट महासिद्धि 
विख्याता ।</p>
<p>त्या माझे स्वरूपीं स्वरूपस्थिता । आणिकासी तत्त्वतां 
त्या नाहीं ॥३८॥</p>
</section>
<section>
<p>मनसा वाचा कर्मणा जाण । विसरोनि देहाचें देहपण ।
</p>
<p>माझेनि स्वरूपें अतिसंपन्न । चैतन्यघन जो झाला 
॥३९॥</p>
</section>
<section>
<p>त्यापाशीं या सिद्धि जाण । उभ्या असती हात जोडून 
।</p>
<p>परी तो न पाहे थुंकोन । निचाड जाण यापरी ॥४०॥</p>
</section>
<section>
<p>इतर दहा सिद्धींची कथा । ज्या सत्त्वगुणें गुणभूता 
।</p>
<p>साधक शुद्धसत्त्वात्मा होतां । त्यापाशीं सर्वथा 
प्रकटती ॥४१॥</p>
</section>
<section>
<p>अष्ट महासिद्धींची कथा । तुज मी सांगेन तत्त्वतां 
।</p>
<p>ज्या माझे स्वरूपीं स्वभावतां । असती वर्तता अहर्निशीं 
॥४२॥</p>
</section>
<blockquote>
<section>
<p><br/></p>

<p>अणिमा महिमा मूर्तेर्लघिमा प्राप्तिरिन्द्रियैः 
।</p>
<p>प्राकाम्यं श्रुतदृष्टेषु शक्तिप्रेरणमीशिता 
॥ ४ ॥</p>
</section>
</blockquote>
<blockquote>
<section>
<p>गुणेष्वसङ्गो वशिता यत्कामस्तदवस्यति ।</p>
<p>एता मे सिद्धयः सौम्य अष्टावौत्पत्तिका मताः ॥ 
५ ॥</p>
<p><br/></p>
</section>
</blockquote>
<section>

<p>अणिमा महिमा लघिमास्थिती । या तिन्ही देहसिद्धीचे 
प्राप्ती ।</p>
<p>प्राप्तरिंद्रियैः जे वंदती । ते जाण चौथी महासिद्धी 
॥४३॥</p>
</section>
<section>
<p>प्राकाम्य श्रुतद्दष्टता । ते पांचवी सिद्धि गा 
सर्वथा ।</p>
<p>शक्तिप्रेरण ईशिता । हे जाण तत्त्वतां सहावी सिद्धि 
॥४४॥</p>
</section>
<section>
<p>माझे धर्म जेथ वश होती । ते वशिता बोलिजे सिद्धांतीं 
।</p>
<p>ते सातवी सिद्धि वदंती । जाण निश्चितीं उद्धवा ॥४५॥</p>
</section>
<section>
<p>त्रिलोकीं भोग जो निरुपम । तो न करितां परिश्रम ।
</p>
<p>इच्छामात्रें उत्तमोत्तम । भोग सुगम हों लागे ॥४६॥
</p>
</section>
<blockquote>
<section>
<p><br/></p>

<p>(’यत्कामस्तदवस्यति’)</p>
<p><br/></p>
</section>
</blockquote>
<section>
<p>इच्छील्या कामसुखाची प्राप्ति । त्रिभुवनींची 
भोगसंपत्ती ।</p>
<p>एकेच काळें अवचितीं । ते जाण पां ख्यातीं आठवी सिद्धि 
॥४७॥</p>
</section>
<section>
<p>या अष्टमहासिद्धींची राशी । स्वभावें असे मजपाशीं 
।</p>
<p>साधक शिणतां प्रयासीं । एकादी कोणासी उपतिष्ठे 
॥४८॥</p>
</section>
<section>
<p>हे महासिद्धींची व्युत्पत्ती । इतर दहा ज्या बोलिजेती 
।</p>
<p>त्याही सांगेन तुजप्रती । यथानिगुती उद्धवा ॥४९॥
</p>
</section>
<blockquote>
<section>
<p><br/></p>

<p>अनूर्मिमत्त्वं देहेऽस्मिन्‌ दूरश्रवणदर्शनम्‌ 
।</p>
<p>मनोजवः कामरूपं परकायप्रवेशनम्‌ ॥ ६ ॥</p>
</section>
</blockquote>
<blockquote>
<section>
<p>स्वच्छन्दमृत्युर्देवानां सहक्रीडानुदर्शनम्‌ 
।</p>
<p>यथासङ्कल्पसंसिद्धिराज्ञाप्रतिहता गतिः ॥ ७ ॥</p>
<p><br/></p>
</section>
</blockquote>
<section>

<p>देहीं बाधिती ना ऊर्मि साही । ते अनूर्मिसिद्धि 
पहिली पाहीं ।</p>
<p>दूरली वाचा ऐके ठायीं । दूरश्रवण नवा‌ई दुसरी सिद्धि 
॥५०॥</p>
</section>
<section>
<p>त्रिलोकींचा सोहळा । बैसले ठायीं देखे डोळां ।</p>
<p>हे तिसरे सिद्धीची लीला । दूरदर्शनकळा ती नांव ॥५१॥</p>
</section>
<section>
<p>मनोजवसिद्धि ऐशी आहे । कल्पिल्या ठायासी पाहें 
।</p>
<p>मनोवेगें शरीर जाये । चौथी होये हे सिद्धि ॥५२॥</p>
</section>
<section>
<p>कामरूप सिद्धिची परी । जैशिया रूपाची कामना करी 
।</p>
<p>तैसें रूप तत्काळ धरी । हे पांचवी खरी कामनासिद्धी 
॥५३॥</p>
</section>
<section>
<p>आपुलें शरीर ठेवूनि दूरी । परशरीरीं प्रवेश करी 
।</p>
<p>हे परकायप्रवेशपरी । सहावी साजिरी अतिसिद्धि ॥५४॥</p>
</section>
<section>
<p>काळासी वश्य नाहीं होणें । आपुलिये इच्छेनें मरणें 
।</p>
<p>हे सातवी सिद्धि जाणणें । स्वच्छंदमरणें ती नांव 
॥५५॥</p>
</section>
<section>
<p>स्वर्गीं देवांचें जें क्रीडन । त्यांचें हा देखे 
दर्शन ।</p>
<p>स्वयें क्रीडावया अंगवण । ते सिद्धि जाण आठवी ॥५६॥</p>
</section>
<section>
<p>जैसा संकल्प तैसी सिद्धि । ते नववी जाण पां त्रिशुद्धी 
।</p>
<p>राजाही आज्ञा शिरीं वंदी । ज्याची गमनसिद्धि सर्वत्र 
॥५७॥</p>
</section>
<section>
<p>ज्याची आज्ञा आणि गमन । कोठेंही अवरोधेना जाण ।</p>
<p>हें दहावे सिद्धीचें लक्षण । ज्ञानविचक्षण जाणती 
॥५८॥</p>
</section>
<section>
<p>या गुणहेतुसिद्धींची विधी । म्यां सांगीतली हे 
त्रिशुद्धी ।</p>
<p>यांहीहोनि क्षुद्रसिद्धी । त्याही निजबुद्धीं 
अवधारीं ॥५९॥</p>
</section>
<blockquote>
<section>
<p><br/></p>

<p>त्रिकालज्ञत्वमद्वन्द्वं परचित्ताद्यभिज्ञता 
।</p>
<p>अग्न्यर्काम्बुविषादीनां प्रतिष्टम्भोऽपराजयः 
॥ ८ ॥</p>
<p><br/></p>
</section>
</blockquote>
<section>

<p>क्षुद्रसिद्धि पंचलक्षण । भूत भविष्य वर्तमान ।
</p>
<p>या त्रिकाळांचें जें ज्ञान । तें पहिलें जाण ये ठायीं 
॥६०॥</p>
</section>
<section>
<p>सुख दुःख शीत उष्ण । मृदु आणि अतिकठिण ।</p>
<p>या द्वंद्वांसी वश नव्हे जाण । तें दुसरें लक्षण 
सिद्धीचें ॥६१॥</p>
</section>
<section>
<p>पराचें स्वप्न स्वयें सांगणें । पुढिलाचे चित्तींचें 
जाणणें ।</p>
<p>हे तिसरी सिद्धि म्हणणें । ऐक लक्षणें चौथीचीं ॥६२॥</p>
</section>
<section>
<p>अग्नि वायु आणि उदक । शस्त्र विष आणि अर्क ।</p>
<p>यांचें प्रतिस्तंभन देख । ते सिद्धि निष्टंक पैं 
चौथी ॥६३॥</p>
</section>
<section>
<p>कोणासी जिंकिला न वचे पाहें । जेथींचा तेथ विजयी 
होये ।</p>
<p>एकला सर्वत्र विजयो लाहे । हे पांचवी आहे विजयसिद्धि 
॥६४॥</p>
</section>
<blockquote>
<section>
<p><br/></p>

<p>एताश्चोद्देशतः प्रोक्ता योगधारणसिद्धयः ।</p>
<p>यया धारणया या स्याद्‌ यथा वा स्यान्निबोध मे ॥ ९ 
॥</p>
<p><br/></p>
</section>
</blockquote>
<section>

<p>उद्देश्यमात्रें सिद्धींची गती । म्यां सांगीतली 
तुजप्रती ।</p>
<p>आतां कोण धारणा कोण स्थिती । सिद्धीची प्राप्ती 
होय ते ऐक ॥६५॥</p>
</section>
<section>
<p>अष्ट महासिद्धींची धारणा । गुणहेतु दहा सिद्धी 
जाणा ।</p>
<p>क्षुद्रसिद्धि पंचलक्षणा । त्यांचे साधित्या साधना 
हरि बोले ॥६६॥</p>
</section>
<blockquote>
<section>
<p><br/></p>

<p>भूतसूक्ष्मात्मनि मयि तन्मात्रं धारयेन्मनः ।
</p>
<p>अणिमानमवाप्नोति तन्मात्रोपासको मम ॥ १० ॥</p>
<p><br/></p>
</section>
</blockquote>
<section>

<p>अष्ट महासिद्धि स्वाभाविका । माझ्या ठायीं असती 
देखा ।</p>
<p>या असाध्य साधावया आवांका । करित्या साधका साधन 
सांगे ॥६७॥</p>
</section>
<section>
<p>मी अणुरेणूचाही अणुरेण । जीवाचाही हृदयस्थ जाण 
।</p>
<p>तेथ अणुतन्मात्र करूनि मन । माझ्या ठायीं जाण जो 
राखे ॥६८॥</p>
</section>
<section>
<p>अणुतन्मात्र ध्यान सदा राहे । त्याचा अणुमात्रचि 
देह होये ।</p>
<p>कीटकीभृंगीच्या ऐसें पाहें । अणिमेची लाहे तो सिद्धी 
॥६९॥</p>
</section>
<section>
<p>तो अच्छिद्रीं निघोनि जाये । जगाच्या डोळ्यामाजीं 
समाये ।</p>
<p>कोठेंही खुपेना पाहें । हे अणिमेची लाहे महासिद्धी 
॥७०॥</p>
</section>
<blockquote>
<section>
<p><br/></p>

<p>महत्तत्त्वात्मनि मयि यथासंस्थं मनो दधत्‌ ।</p>
<p>महिमानमवाप्नोति भूतानां च पृथक्‌ पृथक्‌ ॥ ११ 
॥</p>
<p><br/></p>
</section>
</blockquote>
<section>

<p>माझें स्वरूप अनंत अपार । महत्तत्त्वाहोनि अतिथोर 
।</p>
<p>आणि महत्तत्त्वाचाहीं साचार । नियंता ईश्वर जो 
कां मी ॥७१॥</p>
</section>
<section>
<p>हे सिद्धि साधावया जो नर । माझी धारणा धरी अपरंपार 
।</p>
<p>तेवढेंच होय त्याचें शरीर । हे सिद्धि महाथोर महिमान 
॥७२॥</p>
</section>
<section>
<p>सूक्ष्म कापुसाचे तंतू पाहें । तो कल्पने‌ऐसा पटू 
होये ।</p>
<p>माझी महती धारणा वाहे । तो माझी सिद्धि लाहे महिमत्वें 
॥७३॥</p>
</section>
<section>
<p>तुकितां त्याच्या समान भारा । न पुरे सपर्वत सगळी 
धरा ।</p>
<p>एवढ्या महत्तत्त्वांचा उभारा । सिद्धिद्वारा तो 
पावे ॥७४॥</p>
</section>
<blockquote>
<section>
<p><br/></p>

<p>परमाणुमये चित्तं भूतानां मयि रञ्जयन्‌ ।</p>
<p>कालसूक्ष्मार्थतां योगी लघिमानमवाप्नुयात्‌ ॥ 
१२ ॥</p>
<p><br/></p>
</section>
</blockquote>
<section>

<p>वाय्वादि प्राणप्रमाण । जेणें काळसूत्राचें गणन 
।</p>
<p>तो परमाणुरूप भगवंत जाण । त्याचेंचि दृढ ध्यान सदा 
जो करी ॥७५॥</p>
</section>
<section>
<p>परमाणुधारणेचा महिमा । त्याचा देहासी ये अतिलघिमा 
।</p>
<p>तो मशकीं चढोनि पाहे मा । उडे व्योमामाजीं सुखें 
॥७६॥</p>
</section>
<section>
<p>अणिमादि तीनी धारणा । या देहींच्या सिद्धि जाणा 
।</p>
<p>लहान थोर हळूपणा । देहलक्षणां उपजवी ॥७७॥</p>
</section>
<section>
<p>उरल्या ज्या पंचमहासिद्धि । त्यांच्या धारणेच्या 
विधी ।</p>
<p>तोही सांगेन त्रिशुद्धी । ऐक सुबुद्धी उद्धवा ॥७८॥
</p>
</section>
<blockquote>
<section>
<p><br/></p>

<p>धारयन्‌ मय्यहंतत्त्वे मनो वैकारिकेऽखिलम्‌ ।
</p>
<p>सर्वेन्द्रियाणामात्मत्वं प्राप्तिं प्राप्नोति 
मन्मनाः ॥ १३ ॥</p>
<p><br/></p>
</section>
</blockquote>
<section>

<p>मूळींचा शुद्ध अहंकारू । ज्यापासूनि इंद्रियविकारू 
।</p>
<p>इंद्रिय‍अधिष्ठात्री सुरवरू । चेतविता ईश्वरू 
जो कां मी ॥७९॥</p>
</section>
<section>
<p>त्या माझ्या ठायीं धारणा धरितां । इंद्रिय अधिष्ठात्री 
देवता ।</p>
<p>त्यासी पावोनि एकात्मता । इंद्रियप्रकाशता स्वयें 
लाहे ॥८०॥</p>
</section>
<section>
<p>जे कां इंद्रियव्यापार जगाचे । प्रकाशूनि हा देखे 
साचे ।</p>
<p>एवढिये इंद्रियप्राप्तीचें । साधी सिद्धीचें वैभव 
॥८१॥</p>
</section>
<section>
<p>तेव्हां ज्याचा जो जेथ पाहे । इंद्रियांचा व्यापारू 
होये ।</p>
<p>तो येणेंचि केला आहे । ऐशी प्रतीति होये इंद्रियप्राप्ती 
॥८२॥</p>
</section>
<blockquote>
<section>
<p><br/></p>

<p>महत्यात्मनि यः सूत्रे धारयेन्मयि मानसम्‌ ।</p>
<p>प्राकाम्यं पारमेष्ठ्यं मे विन्दतेऽव्यक्तजन्मनः 
॥ १४ ॥</p>
<p><br/></p>
</section>
</blockquote>
<section>

<p>जें महत्तत्त्व गा जाण । तें मायेचें प्रथम स्फुरण 
।</p>
<p>ज्यासी क्रिया सूत्रप्रधान । नामाभिधान बोलती ॥८३॥</p>
</section>
<section>
<p>तेथ अजन्मा मी आपण । जाहलों सूत्राचा सूत्रात्मा 
जाण ।</p>
<p>त्या माझ्या स्वरूपाचें ध्यान । सावधान जो करी ॥८४॥</p>
</section>
<section>
<p>ज्या सूत्राचेनि प्रकाशप्रवाहें । ब्रह्मांड हिरण्यगर्भ 
प्रकाशला राहे ।</p>
<p>ते प्रकाशता त्यासी वश्य होये । येणें सूत्रात्मा 
पाहे निदिध्यासनें ॥८५॥</p>
</section>
<section>
<p>त्या निदिध्यासनापोटीं । करूं शके ब्रह्मांडकोटी 
।</p>
<p>एवढी प्रकाशसिद्धि गोमटी । हे मजवीण नुठी साधकां 
॥८६॥</p>
</section>
<blockquote>
<section>
<p><br/></p>

<p>विष्णौ त्र्यधीश्वरे चित्तं धारयेत्‌ कालविग्रहे 
।</p>
<p>स ईशित्वमवाप्नोति क्षेत्रक्षेत्रज्ञचोदनाम्‌ 
॥ १५ ॥</p>
<p><br/></p>
</section>
</blockquote>
<section>

<p>मायादित्रिगुणनियंता । जो कळिकाळातें आकळिता ।
</p>
<p>उत्पत्तिस्थितिप्रळयकर्ता । जाण तत्त्वतां अंतर्यामी 
॥८७॥</p>
</section>
<section>
<p>त्या मज विष्णूचें ध्यान । निरंतर जो करी जाण ।</p>
<p>त्यासी अदृष्टद्रष्टेपण । शक्तिप्रेरण ईशित्वें 
ये ॥८८॥</p>
</section>
<section>
<p>मिथ्या बुद्धिबळाच्या खेळाप्रती । स्वारीची जाणे 
गति निगुती ।</p>
<p>तेवीं मिथ्या संसारप्रतीती । भूतांची आगती निर्गती 
स्वयें जाणे ॥८९॥</p>
</section>
<section>
<p>तो जीवादि शरीरप्रेरण । स्वयें करूं शके आपण ।</p>
<p>करितां अंतर्याम्याचे ध्यान । एवढी सिद्धि जाण 
उपतिष्ठे ॥९०॥</p>
</section>
<section>
<p>तो आपुलेनि प्रतापस्वभावीं । मशकाहातीं मेरू विभांडवी 
।</p>
<p>नीचहस्तें सृष्टि विध्वंसूनि मांडवी । कां इंद्रातें 
मारवी उंदिराहातीं ॥९१॥</p>
</section>
<section>
<p>यापरी एकातें मारवी । जीवें गेलिया जीववी ।</p>
<p>अचेतनातें पालेजवी । ये सिद्धिची पदवी ईशित्व ॥९२॥
</p>
</section>
<blockquote>
<section>
<p><br/></p>

<p>नारायणे तुरीयाख्ये भगवच्छब्दशब्दिते ।</p>
<p>मनो मय्यादधद्‌ योगी मद्धर्मा वशितामियात्‌ ॥ १६ 
॥</p>
<p><br/></p>
</section>
</blockquote>
<section>

<p>जीव शिव आणि प्रकृति । यांहूनि परती चौथी स्थिती 
।</p>
<p>ज्यातें नारायण म्हणती । जाण निश्चितीं सज्ञान 
॥९३॥</p>
</section>
<section>
<p>जागृति स्वप्न सुषुप्ती । यांवेगळी तुरीय स्थिती 
।</p>
<p>त्यातें नारायण म्हणती । यथानिगुती सज्ञान ॥९४॥</p>
</section>
<section>
<p>दृश्य द्रष्टा दर्शन । यांअतीत चौथा जाण ।</p>
<p>त्यातें म्हणती नारायण । ज्ञानविचक्षण निजबोधें 
॥९५॥</p>
</section>
<section>
<p>त्रिपुटीवेगळी जे मातू । असोनियां त्रिपुटी‌आंतू 
।</p>
<p>जो कां त्रिपुटीसी अलिप्तू । तो मी विख्यातू नारायण 
॥९६॥</p>
</section>
<section>
<p>यश श्री वैराग्य ज्ञान । ऐश्वर्य औदार्य हे षड्गुण 
।</p>
<p>नित्य वसती परिपूर्ण । तो मी नारायण भगवंत ॥९७॥</p>
</section>
<section>
<p>त्या मज नारायणातें ध्यातां । माझी वशिता सिद्धि 
ये हाता ।</p>
<p>सर्व कर्मीं अलिप्तता । भोगून अभोक्ता भोगातें 
॥९८॥</p>
</section>
<blockquote>
<section>
<p><br/></p>

<p>निर्गुणे ब्रह्मणि मयि धारयन्‌ विशदं मनः ।</p>
<p>परमानन्दमाप्नोति यत्र कामोऽवसीयते ॥ १७ ॥</p>
<p><br/></p>
</section>
</blockquote>
<section>

<p>चित्तदेवता सत्त्वगुण । इंद्रियें तो रजोगुण ।</p>
<p>विषय केवळ तमोगुण । हेंचि आवरण परमानंदा ॥९९॥</p>
</section>
<section>
<p>परमानंदासी आवरण । आडवे असती तिन्ही गुण ।</p>
<p>त्यांतें सांडूनि निर्गुण । ब्रह्म परिपूर्ण मज 
जो ध्याये ॥१००॥</p>
</section>
<section>
<p>त्यासी माझिये ध्यानस्थितीं । होय परमानंद‍अवाप्ती 
।</p>
<p>ज्या आनंदामाजीं उपशांती । होय निश्चितीं सकळ कामा 
॥१॥</p>
</section>
<section>
<p>झालिया परमानंदप्राप्ती । सकळ काम निमग्न होती 
।</p>
<p>जेवीं सूर्योदयाप्रती । तारा हारपती सचंद्र ॥२॥</p>
</section>
<section>
<p>तेवीं परमानंदाच्या पोटीं । हारपती कामकोटी ।</p>
<p>तेथ इंद्रियसुखाच्या गोठी । लाजोनि उठा‌उठी विरताती 
॥३॥</p>
</section>
<section>
<p>उद्धवा ऐक पां निश्चितीं । नव्हतां परमानंदप्राप्ती 
।</p>
<p>कदा नव्हे कामनिवृत्ती । नाना युक्ती करितांही 
॥४॥</p>
</section>
<section>
<p>या अष्ट महासिद्धीच्या धारणा । तुज म्यां सांगीतल्या 
जाणा ।</p>
<p>यांसी साधावया आंगवणा । सुरनरगणां पैं नाहीं ॥५॥</p>
</section>
<section>
<p>यापरी अष्ट महासिद्धी । तुज म्यां सांगीतली धारणाविधी 
।</p>
<p>आतां गुणहेतुकाचे प्रबोधीं । सावधबुद्धी अवधारीं 
॥६॥</p>
</section>
<blockquote>
<section>
<p><br/></p>

<p>श्वेतद्वीपपतौ चित्तं शुद्धे धर्ममये मयि ।</p>
<p>धारयञ्छ्वेततां याति षडूर्मिरहितो नरः ॥ १८ ॥</p>
<p><br/></p>
</section>
</blockquote>
<section>

<p>सांडूनि कार्येंसीं रजतमें दूरी । जो मी सत्त्वाधिष्ठाता 
श्रीहरी ।</p>
<p>त्या माझी जो धारणा धरी । अखंडाकारी सर्वदा ॥७॥</p>
</section>
<section>
<p>तो माझेनि सत्त्वे सत्त्ववंतू । होय षडूर्मींसीं 
रहितू ।</p>
<p>शोक मोह जरा मृत्यू । क्षुधा तृषा हातू लावूं न शके 
॥८॥</p>
</section>
<blockquote>
<section>
<p><br/></p>

<p>मय्याकाशात्मनि प्राणे मनसा घोषमुद्वहन्‌ ।</p>
<p>तत्रोपलब्धा भूतानां हंसो वाचः श्रृणोत्यसौ ॥ १९ 
॥</p>
<p><br/></p>
</section>
</blockquote>
<section>

<p>सघोष प्राणेंसीं शब्दमहिमा । अवश्य विश्रांतीस 
ये व्योमा ।</p>
<p>त्या आकाशाचाही मी आत्मा । मजमाजीं व्योमा रहिवासू 
॥९॥</p>
</section>
<section>
<p>तो मी सघोष प्राणांचाही प्राण । सकळ वाचांची वाचा 
जाण ।</p>
<p>वागीश्वरीचें जीवन । सत्य मी जाण उद्धवा ॥११०॥</p>
</section>
<section>
<p>ऐसिया माझें दृढ ध्यान । निजहृदयीं जो करी जाण ।</p>
<p>तो विचित्रा वाचांचें श्रवण । जीवस्वरूपें जाण 
स्वयें ऐके ॥११॥</p>
</section>
<section>
<p>सनाद माझी धारणा पोटीं । धरितां जगाच्या गुह्य गोष्टी 
।</p>
<p>त्याचे पडती कर्णपुटीं । ते काळीं उठी दूरश्रवणसिद्धि 
॥१२॥</p>
</section>
<blockquote>
<section>
<p><br/></p>

<p>चक्षुस्त्वष्टरि संयोज्य त्वष्टारमपि चक्षुषि 
।</p>
<p>मां तत्र मनसा ध्यायन्‌ विश्वं पश्यति सूक्ष्मदृक्‌ 
॥ २० ॥</p>
<p><br/></p>
</section>
</blockquote>
<section>

<p>सविता तो मी नारायण । ऐसें डोळ्यांमाजीं करी ध्यान 
।</p>
<p>तेव्हां डोळाचि मद्‌रूप जाण । सविता आपण स्वयें 
होय ॥१३॥</p>
</section>
<section>
<p>एवं डोळा सविता हें माझे ध्यान । तिहींस एकात्मता 
झाल्या जाण ।</p>
<p>तेव्हां सूक्ष्मद्रष्टा होय आपण । जग संपूर्ण तो 
देखे ॥१४॥</p>
</section>
<section>
<p>बैसलेचि ठायीं जाण । चतुर्दशभुवनांचे दर्शन ।</p>
<p>एके काळें देख आपण । दूरदर्शन हे सिद्धि ॥१५॥</p>
</section>
<blockquote>
<section>
<p><br/></p>

<p>मनो मयि सुसंयोज्य देहं तदनु वायुना ।</p>
<p>मद्धारणानुभावेन तत्रात्मा यत्र वै मनः ॥ २१ ॥</p>
<p><br/></p>
</section>
</blockquote>
<section>

<p>अत्यंत सवेग तें मन । त्या मनाचेंही मी मन जाण ।</p>
<p>त्या मनासी मजसीं अभिन्न । प्राणधारणयुक्त राखे 
॥१६॥</p>
</section>
<section>
<p>ऐसें प्राणधारणयुक्त मन । मजसीं राखतां अभिन्न 
।</p>
<p>त्या धारणाप्रभावें जाण । मनोवेगें गमन देहासी 
होय ॥१७॥</p>
</section>
<section>
<p>जेथें संकल्पें जाय मन । तेथें होय देहाचेंही गमन 
।</p>
<p>हे मनोजवसिद्धि जाण । धारणालक्षण या हेतू ॥१८॥</p>
</section>
<blockquote>
<section>
<p><br/></p>

<p>यदा मन उपादाय यद्‌ यद्‌ रूपं बुभूषति ।</p>
<p>तत्तद्‌ भवेन्मनोरूपं मद्योगबलमाश्रयः ॥ २२ ॥</p>
<p><br/></p>
</section>
</blockquote>
<section>

<p>पहिली मनोजवधारणा । त्याहीवरी माझी भावना ।</p>
<p>अचिंत्य सामर्थ्य माझें जाणा । अनुसंधाना जो आणी 
॥१९॥</p>
</section>
<section>
<p>मी नाना रूपांतें धरिता । सवेंचि रूपांतरें विसर्जिता 
।</p>
<p>ऐशी माझी संपूर्ण सत्ता । ते त्याच्या हाता पैं लाभे 
॥१२०॥</p>
</section>
<section>
<p>एवं माझिया दृढ धारणा । माझें सामर्थ्य ये त्याच्या 
मना ।</p>
<p>मग ज्या रूपाची करी भावना । तद्‌रूप जाणा स्वयें 
होय ॥२१॥</p>
</section>
<section>
<p>सुरनरपन्नगांमाजीं जें जें रूप । धरावया करी जो 
संकल्प ।</p>
<p>तो तत्काळ गा मद्‌रूप । हे कामरूप सिद्धि माझी ॥२२॥
</p>
</section>
<blockquote>
<section>
<p><br/></p>

<p>परकायं विशन्‌ सिद्ध आत्मानं तत्र भावयेत्‌ ।</p>
<p>पिण्डं हित्वा विशेत्‌ प्राणो वायुभूतः षडङ्‌घ्रिवत्‌ 
॥ २३ ॥</p>
<p><br/></p>
</section>
</blockquote>
<section>

<p>परकायप्रवेशू करितां जाणा । आवरूनि स्वदेहींच्या 
सर्व प्राणां ।</p>
<p>जेथ प्रवेश करितां आपणा । तेथ आपुली भावना करावी 
॥२३॥</p>
</section>
<section>
<p>तेव्हां लिंगदेहाचे माथां । जीवप्राणांची एकात्मता 
।</p>
<p>धरोनि देहांतर‍अहंता । बाह्य वायूच्या पंथा मिळोनि 
जाय ॥२४॥</p>
</section>
<section>
<p>तेथ मिळातांचि मिळवणी । या देहाचा अभिमान सांडूनी 
।</p>
<p>देहांतरीं प्रवेशोनी । मी म्हणती उठे तेथें ॥२५॥</p>
</section>
<section>
<p>जैसें कमळींहूनि कमळांतरा । वायुबळें प्रवेशणें 
भ्रमरा ।</p>
<p>तैसें सांडोनियां स्वशरीरा । देहांतरा जीवू जाये 
॥२६॥</p>
</section>
<section>
<p>हें परकायप्रवेशन । म्यां सांगीतलें संपूर्ण ।</p>
<p>माझिया स्वरूपाचें धारण । तें निजलक्षण अवधारीं 
॥२७॥</p>
</section>
<section>
<p>दृढ ध्यातां माझे स्वरूपासी । तैं सर्व देहीं तूंचि 
आहेसी ।</p>
<p>न सांडितां निजदेहासी । हो परकायेंसीं प्रवेशू 
॥२८॥</p>
</section>
<section>
<p>स्वसत्ता स्वदेह सांडणें । तेचि अर्थीचीं लक्षणें 
।</p>
<p>पुढिले श्लोकीं नारायणें । विशद निरूपणें निरूपिलीं 
॥२९॥</p>
</section>
<blockquote>
<section>
<p><br/></p>

<p>पार्ष्ण्याऽऽपीड्य गुदं प्राणं हृदुरःकण्ठमूर्धसु 
।</p>
<p>आरोप्य ब्रह्मरन्ध्रेण ब्रह्म नीत्वोत्सृजेत्तनुम्‌ 
॥ २४ ॥</p>
<p><br/></p>
</section>
</blockquote>
<section>

<p>देहत्यागाचें प्राणधारण । तेंच स्वच्छंदमृत्यूचें 
लक्षण ।</p>
<p>तदर्थी जें प्राणोत्क्रमण । तें योगधारण अवधारीं 
॥१३०॥</p>
</section>
<section>
<p>मूळाधारीं वामचरण । टांचेचेनि नेटें जाण ।</p>
<p>अपानाचें अधोगमन । गुद पीडून राखावें ॥३१॥</p>
</section>
<section>
<p>हृदयीं विचरता जो प्राण । त्याचें सदा ऊर्ध्व गमन 
।</p>
<p>तो प्राणायामें आवरून । अधोमुख जाण करावा ॥३२॥</p>
</section>
<section>
<p>अपानाचें ऊर्ध्व गमन । स्वाधिष्ठानपर्यंत जाण ।
</p>
<p>प्राणाचें अधःसंचरण । तेचि चक्रीं जाण जैं घडे ॥३३॥</p>
</section>
<section>
<p>तेथ प्राणापानांची बुझावण । त्या चक्रामाजीं करी 
समान ।</p>
<p>ऐक्ये पडिलें आलिंगन । एकात्मता जाण चालिले ॥३४॥</p>
</section>
<section>
<p>सांडोनि अपानाची अधोवाट । प्राणें त्यजिला हृदयकंठ 
।</p>

<p>फोडूनि सुषुम्नेचें कपाट । ऊर्ध्वमुखें नीट चालिले 
॥३५॥</p>
</section>
<section>
<p>जिणतां सुषुम्नेचें घर । भेदिले साही चक्रांचे 
पदर ।</p>
<p>उघडूनि काकीमुखाचें द्वार । ब्रह्मरंध्र ठाकिलें 
॥३६॥</p>
</section>
<section>
<p>तेथें पावल्या यथानिगुतीं । या देहाची सांडूनि 
स्थिती ।</p>
<p>जो कामभोग वाहे चित्तीं । त्या देहाची प्राप्ती 
तो पावे ॥३७॥</p>
</section>
<section>
<p>वैकुंण्ठ कैलास अमरावती । सार्वभौम चक्रवर्ती ।
</p>
<p>जे कामना कामी चित्तीं । ते पावे गती तत्काळ ॥३८॥</p>
</section>
<section>
<p>जरी तो ब्रह्मसायुज्यता वाहे । तरी सांडूनि देहाची 
सोये ।</p>
<p>शुद्ध ब्रह्मधारणा पाहे । तो ब्रह्मचि होये स्वतःसिद्ध 
॥३९॥</p>
</section>
<section>
<p>यापरी प्राणधारण । करूनि निवर्ते जो जाण ।</p>
<p>तें स्वच्छंदमृत्यूचें लक्षण । त्या‌आधीन कळिकाळ 
॥१४०॥</p>
</section>
<blockquote>
<section>
<p><br/></p>

<p>विहरिष्यन्‌ सुराक्रीडे मत्स्थं सत्त्वं विभावयेत्‌ 
।</p>
<p>विमानेनोपतिष्ठन्ति सत्त्ववृत्तीः सुरस्त्रियः 
॥ २५ ॥</p>
<p><br/></p>
</section>
</blockquote>
<section>

<p>देवांचे दिव्यभोगीं आसक्त । योगियाचें झाल्या चित्त 
।</p>
<p>ते प्राप्तिलागीं येथ । माझें सत्त्व निश्चित चिंतावें 
॥४१॥</p>
</section>
<section>
<p>जेणें सत्त्वें म्यां जाण । स्वर्गीं स्थापिले 
सुरगण ।</p>
<p>त्या सत्त्वगुणाचें धारण । निजहृदयीं जाण जो राखे 
॥४२॥</p>
</section>
<section>
<p>ध्यातां सुरस्त्रियांची कामनिष्ठा । तो पावे सुरस्वर्गींची 
प्रतिष्ठा ।</p>
<p>विमानीं चढोनि वरिष्ठा । करी कामचेष्टा अप्सरांसीं 
॥४३॥</p>
</section>
<blockquote>
<section>
<p><br/></p>

<p>यथा सङ्कल्पयेद्‌ बुद्ध्या यदा वा मत्परः पुमान्‌ 
।</p>
<p>मयि सत्ये मनो युञ्जंस्तथा तत्‌ समुपाश्नुते ॥ 
२६ ॥</p>
<p><br/></p>
</section>
</blockquote>
<section>

<p>संकल्पमात्रें करी समस्त । जो मी सत्यसंकल्प भगवंत 
।</p>
<p>त्या माझे ठायीं चित्त । विश्वासयुक्त जो राखे ॥४४॥</p>
</section>
<section>
<p>तो जे जे काळीं जे जे देशीं । जे जे कर्मीं जे जे अवस्थेसी 
।</p>
<p>जें जें कांहीं वांछीं मानसीं । ते संकल्प त्यापाशीं 
सदा सफळ ॥४५॥</p>
</section>
<section>
<p>मी सत्यसंकल्प भगवंत । हृदयीं धरिल्या ध्यानयुक्त 
।</p>
<p>त्याचें जे जे काम कामी चित्त । ते संकल्प प्राप्त 
होती त्यासी ॥४६॥</p>
</section>
<blockquote>
<section>
<p><br/></p>

<p>यो वै मद्‍भावमापन्न ईशितुर्वशितुः पुमान्‌ ।</p>
<p>कुतश्चिन्न विहन्येत तस्य चाज्ञा यथा मम ॥ २७ ॥</p>
<p><br/></p>
</section>
</blockquote>
<section>

<p>जो कां मी सर्वांचा नियंता । स्वयें स्वतंत्र तत्त्वतां 
।</p>
<p>त्या माझें ध्यान करितां । मद्‍भावता उपतिष्ठे 
॥४७॥</p>
</section>
<section>
<p>मीचि भगवंत सुनिश्चित । ऐसें बोधा आलें यथास्थित 
।</p>
<p>त्याची आज्ञा सुरवर वंदित । पशुपक्षी नुल्लंघित 
ते आज्ञा ॥४८॥</p>
</section>
<section>
<p>जैशी माझी आज्ञा सर्वांवरी । तैशी त्याची आज्ञा 
चराचरीं ।</p>
<p>कोणी नुल्लंघिती तिळभरी । ते आज्ञासिद्धि खरी तो 
लाहे ॥४९॥</p>
</section>
<section>
<p>एवं या गुणहेतुसिद्धि दहाही । धारणायुक्त सांगीतल्या 
पाहीं ।</p>
<p>आतां क्षुद्र पंचसिद्धि ज्याही । तुज मी त्याही 
सांगेन ॥५०॥</p>
</section>
<blockquote>
<section>
<p><br/></p>

<p>मद्‍भक्त्या शुद्धसत्त्वस्य योगिनो धारणाविदः 
।</p>
<p>तस्य त्रैकालिकी बुद्धिर्जन्ममृत्यूपबृंहिता 
॥ २८ ॥</p>
<p><br/></p>
</section>
</blockquote>
<section>

<p>जगाचें उत्पत्तिस्थितिनिदान । सत्य असे मज‍अधीन 
।</p>
<p>त्या माझ्या ठायीं करितां भजन । अंतःकरण अतिशुद्ध 
॥५१॥</p>
</section>
<section>
<p>ते शुद्ध‍अंतःकरणीं जाण । भूत भविष्य वर्तमान ।
</p>
<p>जगाचें जन्म भोग मरण । हे त्रिकाळज्ञान सिद्धि प्रकटे 
॥५२॥</p>
</section>
<blockquote>
<section>
<p><br/></p>

<p>अग्न्यादिभिर्न हन्येत मुनेर्योगमयं वपुः ।</p>
<p>मद्योगशान्तचित्तस्य यादसामुदकं यथा ॥ २९ ॥</p>
<p><br/></p>
</section>
</blockquote>
<section>

<p>अतिप्रयास करितां चित्त । मजसी योगातें झालें प्राप्त 
।</p>
<p>तेणें योगें शरीर योगयुक्त । अबाधित महाद्वंद्वीं 
॥५३॥</p>
</section>
<section>
<p>त्यासी बाधीना शीत उष्ण । मृदु आणिक कठिण ।</p>
<p>अग्नि लागलियाही जाण । देह दहन नव्हे त्याचा ॥५४॥</p>
</section>
<section>
<p>ते अग्निमाजीं विश्रांति त्यासी । जेवीं कां जळीं 
जळचरांसी ।</p>
<p>अद्वंद्वतासिद्धि ऐसी । साधकासी उपतिष्ठे ॥५५॥</p>
</section>
<section>
<p>येचि सिद्धिच्या धारणा । प्रतिष्टंभसिद्धी प्रकटे 
जाणा ।</p>
<p>ऐक तिच्याही लक्षणा । जिचे तोडरीं जाणा सकळ बाधा 
॥५६॥</p>
</section>
<section>
<p>त्यासी बाह्य वायूचेनि झडाडें । बाधकता कदा न घडे 
।</p>
<p>प्राण जिंतोनि आंतुलीकडे । करी रोकडे दासी त्यासी 
॥५७॥</p>
</section>
<section>
<p>देंठ फेडूनि सुमनसेजे । जेवीं कां सुखें निद्रा 
कीजे ।</p>
<p>तेवीं इंगळावरी हा निजे । बाधा नुपजे अग्नीची ॥५८॥</p>
</section>
<section>
<p>शीतळ जळीं शीतकाळीं । सिद्ध बुडविल्या कौतुकें 
जळीं ।</p>
<p>तो बाहेरी निघावया न तळमळी । जळीं मासोळी जेवीं क्रीडे 
॥५९॥</p>
</section>
<section>
<p>ग्रीष्मकाळींचें निदाघ उष्ण । त्यामाजीं सिद्ध 
घातल्या जाण ।</p>
<p>रविकरीं पद्म उल्हासे गहन । तैंसे लागतां उष्ण तो 
टवटवी ॥६०॥</p>
</section>
<section>
<p>यापरी अर्कबाधकता । त्यासी बाधीना सर्वथा ।</p>
<p>तैशींच सिद्धासी शस्त्रें लागतां । शस्त्रघाता 
नातुडे तो ॥६१॥</p>
</section>
<section>
<p>आकाश खोचूं जातां पाहें । शस्त्रेंसीं घावो वायां 
जाये ।</p>
<p>तेवीं सिद्धासी न लागती घाये । शस्त्र ‍उपाये सुनाट 
॥६२॥</p>
</section>
<section>
<p>सिद्धासी दिधलिया विख । विखही नव्हे त्या बाधक ।
</p>
<p>जेवीं विखकिडे विखीं देख । यथासुख क्रीडती ॥६३॥</p>
</section>
<section>
<p>छाया पर्वतातळीं दडपितां । ते दाटेना जेवीं पर्वता 
।</p>
<p>तेवीं अग्नि अर्क विष वाता । सिद्धासी सर्वथा बाधेना 
॥६४॥</p>
</section>
<section>
<p>ऐकोनि सिद्धींची कथा । उल्हासू जरी माने चित्ता 
।</p>
<p>तरी माझे प्राप्तीसी तत्त्वतां । सिद्धि सर्वथा 
बाधक ॥६५॥</p>
</section>
<section>
<p>माझें स्वरूप शुद्ध अद्वैत । तेथ सिद्धींचें जे 
मनोरथ ।</p>
<p>लोकरंजन समस्त । नाहीं परमार्थ सिद्धींमाजीं ॥६६॥</p>
</section>
<section>
<p>मागिलेचि श्लोकसंधीं । परचित्ताभिज्ञतेचि सिद्धी 
।</p>
<p>ध्वनित सुचविली त्रिशुद्धी । तिचाही विधी अवधारीं 
॥६७॥</p>
</section>
<section>
<p>तेच श्लोकीं व्याख्यान । करितां भगवंताचें ध्यान 
।</p>
<p>प्रकृतिनियंता आपण । साक्षी जाणा सर्वांचा ॥६८॥</p>
</section>
<section>
<p>ऐसें ईश्वरत्व दृढ ध्यातां । चित्तचालकता ये त्याच्या 
हाता ।</p>
<p>तेव्हां चित्ताची अभिज्ञता । स्वभावतां उपतिष्ठे 
॥६९॥</p>
</section>
<section>
<p>तेव्हां जीवाची स्वप्नावस्था । हा साक्षित्वें 
देखता ।</p>
<p>जो जो संकल्प त्याच्या चित्ता । तो स्वभावतां हा 
जाणे ॥७०॥</p>
</section>
<section>
<p>जिव्हारींची जे आवडी मोटी । ते हा अवलीला सांगे गोष्टी 
।</p>
<p>एवढी सिद्धीची कसवटी । उठा‌उठी तो लाभे ॥७१॥</p>
</section>
<blockquote>
<section>
<p><br/></p>

<p>मद्‌विभूतीरभिध्यायन्‌ श्रीवत्सास्त्रविभूषिताः 
।</p>
<p>ध्वजातपत्रव्यजनैः स भवेदपराजितः ॥ ३० ॥</p>
<p><br/></p>
</section>
</blockquote>
<section>

<p>अपराजय सिद्धीची प्राप्ती । ध्याना आणावी माझी 
मूर्ती ।</p>
<p>जिचेनि नांवे जयो पावती । जाण निश्चितीं सुरवर ॥ 
७२॥</p>
</section>
<section>
<p>चतुर्भुज घनश्याम । शंखचक्रगदापद्म ।</p>
<p>छत्रातपत्र चामरयुग्म । ध्वजीं उत्तम गरुडलांछन 
॥७३॥</p>
</section>
<section>
<p>रत्‍नदंडें झणत्कार । व्यजन वीजिती सनागर ।</p>
<p>चरणीं गर्जती तोडर । तोडरीं अपार अरिवर्ग ॥७४॥</p>
</section>
<section>
<p>ऐशिये माझे मूर्तीचें ध्यान । जो सर्वदा करी सावधान 
।</p>
<p>तो सर्वत्र विजयी जाण । अभंगपण माझेनी ॥७५॥</p>
</section>
<section>
<p>तो माझेनि ध्यानें पाहें । कोणी न मेळवितां साह्ये 
।</p>
<p>एकला सर्वत्र विजयी होये । ऐशी सिद्धि लाहे या निष्ठा 
॥७६॥</p>
</section>
<section>
<p>जो मी हृदयीं धरी अजितू । तो सर्वत्र होय अपराजितू 
।</p>
<p>ऐसें सांगोनि भगवंतू । उपसंहारितू सिद्धींतें ॥७७॥
</p>
</section>
<blockquote>
<section>
<p><br/></p>

<p>उपासकस्य मामेवं योगधारणया मुनेः ।</p>
<p>सिद्धयः पूर्वकथिता उपतिष्ठन्त्यशेषतः ॥ ३१ ॥</p>
<p><br/></p>
</section>
</blockquote>
<section>

<p>म्यां सांगीतल्या ज्या योगधारणा । मज भजतां त्या 
भावना ।</p>
<p>त्या त्या सिद्धी त्यासी जाणा । पूर्वोक्तलक्षणा 
उपजती ॥७८॥</p>
</section>
<section>
<p>अनेक भावना धरितां चित्तीं । त्या त्या धारणेच्या 
व्युत्पत्ती ।</p>
<p>अनेक सिद्धींची होय प्राप्ती । जाण निश्चितीं उद्धवा 
॥७९॥</p>
</section>
<section>
<p>नाना योगधारणाव्युत्पत्ती । न करितां सकळ सिद्धींची 
प्राप्ती ।</p>
<p>एके धारणेनें होय निश्चितीं । ते मी तुजप्रती सांगेन 
॥१८०॥</p>
</section>
<blockquote>
<section>
<p><br/></p>

<p>जितेन्द्रियस्य दान्तस्य जितश्वासात्मनो मुनेः 
।</p>
<p>मद्धारणां धारयतः का सा सिद्धिः सुदुर्लभा ॥ ३२ 
॥</p>
<p><br/></p>
</section>
</blockquote>
<section>

<p>पांच पांच इंद्रियांची जोडी । जिणोनि शमदमपरवडी 
।</p>
<p>उभवूनि वैराग्याची गुढी । प्राणापानवोढी जिंकिल्या 
॥८१॥</p>
</section>
<section>
<p>विवेकाचेनि बळें जाण । वृत्ति राखोनि सावधान ।</p>
<p>सदा करितां माझें मनन । मननें मन जिंकिलें ॥८२॥</p>
</section>
<section>
<p>यापरी गा साधकासी । धारणा धरोनि मानसीं ।</p>
<p>मी एक ध्यातां अहर्निशीं । सकळ सिद्धी दासी त्यासी 
होती ॥८३॥</p>
</section>
<section>
<p>सांडूनि सकळ उपाये । मी एक ध्यानीं धरिल्या पाहें 
।</p>
<p>साधकासी काय उणें आहे । दुर्लभ काये सिद्धींचे ॥८४॥</p>
</section>
<section>
<p>माझे भजनें सावकाशीं । सिद्धी प्रकटती साधकासी 
।</p>
<p>त्या सेव्य नव्हती त्यासी । तेंचि हृषीकेशी सांगतू 
॥८५॥</p>
</section>
<blockquote>
<section>
<p><br/></p>

<p>अन्तरायान्‌ वदन्त्येता युञ्जतो योगमुत्तमम्‌ 
।</p>
<p>मया सम्पद्यमानस्य कालक्षपणहेतवः ॥ ३३ ॥</p>
<p><br/></p>
</section>
</blockquote>
<section>

<p>अहेतुक करितां माझें भजन । तेणें शीघ्र माझी प्राप्ती 
जाण ।</p>
<p>तेथें सिद्धींवरी घालिता मन । आली नागवण मत्प्राप्तीसी 
॥८६॥</p>
</section>
<section>
<p>ज्यासी विषयभोग लागे गोड । तोचि सिद्धींची वाहे 
चाड ।</p>
<p>ज्यासी माझे प्राप्तीचें कोड । तो वांछीना बंड ऋद्धिसिद्धींचें 
॥८७॥</p>
</section>
<section>
<p>ज्यासी लौकिकीं अतिप्रतिष्ठा । तो सिद्धींच्या 
सोशी खटपटा ।</p>
<p>ज्यासी मत्प्राप्तीची निष्ठा । तो वचेना वाटा सिद्धींच्या 
॥८८॥</p>
</section>
<section>
<p>पावतपावतां वाराणसी । जो वस्तीसी गेला वेश्यागृहासी 
।</p>
<p>तेथें भुलोनि तिच्या भोगासी । सर्वस्व तियेसी समर्पी 
॥८९॥</p>
</section>
<section>
<p>इयेपासूनि जीवेंप्राणें । सर्वथा वेगळें नाहीं 
जाणें ।</p>
<p>ऐसा संकल्प करोनि तेणें । वश्य होणें वेश्येसी ॥१९०॥</p>
</section>
<section>
<p>जंव असे गांठी गांठोडी । तंव ते त्यापाशीं लुडबुडी 
।</p>
<p>निःशेष वेंचलिया कवडी । बाहेरी दवडी तत्काळ ॥९१॥</p>
</section>
<section>
<p>तो दवडितांही न जाये । निर्लज्ज निःसंगु हो‌ऊनि 
राहे ।</p>
<p>तरी आपणचि सांडोनि जाये । तैशाचि पाहें महासिद्धी 
॥९२॥</p>
</section>
<section>
<p>सकळ पापांतें निर्दळणें । सकळ कुळांतें उद्धरणें 
।</p>
<p>तें काशीचें खुंटलें पावणें । वेश्यानागवणें भोगलिप्सा 
॥९३॥</p>
</section>
<section>
<p>तैसीच सिद्धींचीही कथा । माझे प्राप्तीसी प्रतिबंधभूता 
।</p>
<p>माझें ध्यान ज्ञान वैराग्यावस्था । नागवूनि रिता 
सांडिती ॥९४॥</p>
</section>
<section>
<p>माझे प्राप्तीनिकट जाण । उठे सिद्धींची नागवण ।
</p>
<p>भोगें छळावया व्यामोहकपण । विलंबकारण मत्प्राप्ती 
॥९५॥</p>
</section>
<section>
<p>माझें स्वरूप अद्वैतता । तेथें सिद्धींच्या नानावस्था 
।</p>
<p>ते मायेची व्यामोहकता । जाण तत्त्वतां उद्धवा ॥९६॥</p>
</section>
<section>
<p>माझे प्राप्ती‌आड सिद्धींचें विघ्न । हेंचि तुज 
कळावया जाण ।</p>
<p>म्यां सर्व सिद्धींचें निरूपण । समूळ संपूर्ण सांगीतलें 
॥९७॥</p>
</section>
<section>
<p>माझ्या ठायीं धरितां ध्यान । एकाग्रता होतां मन 
।</p>
<p>तेथ भोगलिप्सा सिद्धी जाण । करिती नागवण साधका ॥९८॥
</p>
</section>
<blockquote>
<section>
<p><br/></p>

<p>जन्मौषधितपोमन्त्रैः यावतीरिह सिद्धयः ।</p>
<p>योगेनाप्नोति ताः सर्वा नान्यैर्योगगतिं व्रजेत्‌ 
॥ ३४ ॥</p>
<p><br/></p>
</section>
</blockquote>
<section>

<p>सिद्धींचे प्राप्तीचें कारण । जन्मौषधि मंत्र तप 
जाण ।</p>
<p>कां साधल्या प्राणापान । सकळ सिद्धी जाण योगाभ्यासीं 
॥९९॥</p>
</section>
<section>
<p>एकी जन्मास्तव सहज सिद्धी । एकी त्या साधिती औषधी 
।</p>
<p>एकी त्या तपादि महाविधी । एकी त्या त्रिशुद्धि मंत्रद्वारा 
॥२००॥</p>
</section>
<section>
<p>सर्पासी वायुधारण । मीनासी जळतरण ।</p>
<p>पक्ष्यासी नभोगमन । हे जन्मसिद्धि जाण स्वाभाविक 
॥१॥</p>
</section>
<section>
<p>हंस निवडी क्षीरनीर । कोकिळेसी मधुर स्वर ।</p>
<p>चंद्रामृत सेवी चकोर । हे सिद्धि साचार जन्मास्तव 
॥२॥</p>
</section>
<section>
<p>जन्मास्तव सहज सिद्धी । त्या म्यां सांगीतल्या 
सुबुद्धी ।</p>
<p>आतां साधिलिया औषधी । लाभती सिद्धी त्या ऐक ॥३॥</p>
</section>
<section>
<p>श्वेतमांदारीं गजानन । अंगारकचतुर्थी साधिल्या 
जाण ।</p>
<p>सकल विद्यांचें होय ज्ञान । धनधान्यसमृद्धी ॥४॥</p>
</section>
<section>
<p>अजानवृक्षाची वोळखण । त्याचीं फळें श्वानमुखें 
जाण ।</p>
<p>त्याचें घडल्या क्षीरपान । होय आपण अजरामर ॥५॥</p>
</section>
<section>
<p>पिचुमंद नित्य सेविल्या देख । त्यासी बाधीना कोणी 
विख ।</p>
<p>पाताळगरूडीचें प्राशिल्या मुख । त्यासी देहदुःख 
बाधीना ॥६॥</p>
</section>
<section>
<p>पूतिकावृक्षाचे मूळीं । असे महाशक्तीची पुतळी ।
</p>
<p>ते साधल्या अप्सरांचे मेळीं । क्रीडे तत्काळीं 
साधक ॥७॥</p>
</section>
<section>
<p>अनंत औषधी अनंत सिद्धी । त्यांची साधना कठिण त्रिशुद्धी 
।</p>
<p>तपादि सिद्धींची विधि । ऐक सुबुद्धी उद्धवा ॥८॥</p>
</section>
<section>
<p>कृच्छ्र पराक चांद्रायण । आसार जलाशय धूम्रपान 
।</p>
<p>तप करी जें जे भावून । ते ते सिद्धि जाण तो पावे ॥९॥</p>
</section>
<section>
<p>ऐक मंत्रसिद्धीचें लक्षण । प्रेतावरी बैसोनि आपण 
।</p>
<p>एक रात्र केल्या अनुष्ठान । प्रेतदेवता संपूर्ण 
प्रसन्न होय ॥२१०॥</p>
</section>
<section>
<p>तेणें भूत भविष्य वर्तमान । ते सिद्धि प्राप्त होय 
जाण ।</p>
<p>करितां सूर्यमंत्रविधान । दूरदर्शनसिद्धि उपजे 
॥११॥</p>
</section>
<section>
<p>जैसा मंत्र जैसी बुद्धी । तैसी त्यास प्रकटे सिद्धी 
।</p>
<p>या सकळ सिद्धींची समृद्धी । योगधारणाविधीमाजीं 
असती ॥१२॥</p>
</section>
<section>
<p>नेहटूनियां आसना । ऐक्य करोनि प्राणापानां ।</p>
<p>जो धरी योगधारणा । सकळ सिद्धी जाणा ते ठायीं ॥१३॥</p>
</section>
<section>
<p>म्यां सांगीतली सिद्धींची कथा । झालिया प्राणापानसमता 
।</p>
<p>आलिया योगधारणा हाता । तैं सिद्धी समस्ता प्रकटती 
॥१४॥</p>
</section>
<section>
<p>प्राणापान समान न करितां । योगधारणाही न धरितां 
।</p>
<p>मज एकातें हृदयीं धरितां । सिद्धी समस्ता दासी होती 
॥१५॥</p>
</section>
<section>
<p>मज पावावया तत्त्वतां । मज एकातें स्मरतां ध्यातां 
।</p>
<p>पावो दे‌ऊन सिद्धींचे माथां । चारी मुक्ति स्वभावतां 
दासी होती ॥१६॥</p>
</section>
<section>
<p>नाना सिद्धींची धारणा धरितां । माझी सलोकता समीपता 
।</p>
<p>हाता न ये गा सरूपता । मग सायुज्यता ते कैंची ॥१७॥</p>
</section>
<section>
<p>माझे अतिशयें शुद्ध भक्त । ते मुक्तीसी दूर दवडित 
।</p>
<p>माझेनि भावार्थें नित्यतृप्त । ते पूज्य होत मजलागीं 
॥१८॥</p>
</section>
<section>
<p>जो सकळ सिद्धींचा ईश्वरू । तो मी लागें त्यांची पूजा 
करूं ।</p>
<p>तेथिला जो सिद्धींचा संभारू । घे‌ऊनि निजवेव्हारू 
पळताती ॥१९॥</p>
</section>
<section>
<p>सकळ सिद्धींच्या स्वामित्वेंसीं । मी भगवंत तिष्ठें 
भक्तांपाशीं ।</p>
<p>तेंचि श्लोकार्थें हृषीकेशी । उद्धवासी सांगत ॥२२०॥
</p>
</section>
<blockquote>
<section>
<p><br/></p>

<p>सर्वासामपि सिद्धीनां हेतुः पतिरहं प्रभुः ।</p>
<p>अहं योगस्य साङ्ख्यस्य धर्मस्य ब्रह्मवादिनाम्‌ 
॥ ३५ ॥</p>
<p><br/></p>
</section>
</blockquote>
<section>

<p>सकळ सिद्धींचें मी जन्मस्थान । माझेनि सिद्धींचें 
थोर महिमान ।</p>
<p>सिद्धींसी मजमाजीं निदान । यापरी मी जाण स्वामी 
त्यांचा ॥२१॥</p>
</section>
<section>
<p>जे जीवात्म्याची ऐक्यता । त्या योगाचा स्वामी मी 
तत्त्वतां ।</p>
<p>जेथ जीवत्वाची मिथ्या वार्ता । त्या ज्ञानाचाही 
सर्वथा स्वामी मीचि ॥२२॥</p>
</section>
<section>
<p>ज्ञानोपदेष्टे जे साधू । त्यांचाही स्वामी मी प्रसिद्धू 
।</p>
<p>माझेनि प्रसादें ज्ञानबोधू । होतसे विशदू सज्ञाना 
॥२३॥</p>
</section>
<section>
<p>उपदेशी उपनिषद्‍भागें वेदू । त्या वेदाचाही स्वामी 
मी गोविंदू ।</p>
<p>मजवेगळा वेदवादू । उच्चारीं शब्दू नुच्चारे ॥२४॥</p>
</section>
<section>
<p>धर्म म्हणिजे ज्ञानसाधन । त्याचाही स्वामी मीचि 
जाण ।</p>
<p>मी सबाह्य परिपूर्ण । चैतन्यघन सर्वात्मा ॥२५॥</p>
</section>
<section>
<p>मी सर्वात्मा सर्वव्याप्त । सबाह्य परिपूर्ण समस्त 
।</p>
<p>हे माझ्या ठायीं सहज स्थित । ऐक सुनिश्चित उद्धवा 
॥२६॥</p>
</section>
<blockquote>
<section>
<p><br/></p>

<p>अहमात्माऽऽन्तरो बाह्योऽनावृतः सर्वदेहिनाम्‌ 
।</p>
<p>यथा भूतानि भूतेषु बहिरन्तः स्वयं तथा ॥ ३६ ॥</p>
</section>
<section>
<p>इति श्रीमद्‍भागवते महापुराणे पारमहंस्यां एकादशस्कन्धे 
पञ्चदशोऽध्यायः ॥ १५ ॥</p>
<p><br/></p>
</section>
</blockquote>
<section>

<p>जीवांच्या जीवामाजीं माझा वास । जीव मजमाजीं सावकाश 
।</p>
<p>माझें स्वरूप गा असमसाहस । गुणमायेस अनावृत ॥२७॥</p>
</section>
<section>
<p>जेवीं घटाची वस्ती आकाशीं । आकाश सबाह्य त्या घटासी 
।</p>
<p>तेवीं मी जीवमात्रांसी । सबाह्य हृषीकेशी परिपूर्ण 
॥२८॥</p>
</section>
<section>
<p>जैशीं महाभूतें भौतिकांसी । सबाह्य असती सर्वांसी 
।</p>
<p>तेवीं मी सकळ जगासी । सबाह्य हृषीकेशी पूर्णत्वें 
पूर्ण ॥२९॥</p>
</section>
<section>
<p>जीवन जैसें तरंगासी । कां गोडी जैसी गुळासी ।</p>
<p>तेवीं अनंतकोटि ब्रह्मांडांसी । मी पूर्णत्वेंसी 
परिपूर्ण ॥२३०॥</p>
</section>
<section>
<p>मज पूर्णाची पूर्ण प्राप्ती । निकट येतयेतां हातीं 
।</p>
<p>ते संधीं सिद्धी नागविती । भोगसंपत्ती‌उपचारें 
॥३१॥</p>
</section>
<section>
<p>ज्याचें रायापाशीं पूर्ण चलन । त्याचे हाता ये लांचु 
संपूर्ण ।</p>
<p>तेणेंचि तो पावे मरण । तैशा सिद्धी जाण घातका ॥३२॥</p>
</section>
<section>
<p>ये अध्यायींचें निरूपण । सांगावया हेंचि गा कारण 
।</p>
<p>माझे प्राप्तीस सिद्धी विघ्न । उद्धवा जाण निश्चितीं 
॥३३॥</p>
</section>
<section>
<p>एकाग्र भजनें माझी प्राप्ती । होतां ते संधीसी सिद्धी 
येती ।</p>
<p>त्या भुलवोनियां भोगासक्तीं । नागविती साधकां ॥३४॥</p>
</section>
<section>
<p>जे नेणती माझें निजसुख । ऐसे जे कां केवळ मूर्ख ।
</p>
<p>त्यांसीच सिद्धींचें कौतुक । अलोकिक भोगलिप्सा 
॥३५॥</p>
</section>
<section>
<p>जैसे वेश्येचे हावभाव । तैसें सिद्धींचें वैभव 
।</p>
<p>हें त्यागावया गा सर्व । देवें हा अध्याव निरूपिला 
॥३६॥</p>
</section>
<section>
<p>ज्यासी प्राप्त माझें निजसुख । त्यासी सिद्धी तुच्छप्राय 
देख ।</p>
<p>न देखती जन्ममरणांचें मुख । माझा पूर्ण हरिख कोंदाटे 
॥३७॥</p>
</section>
<section>
<p>सेवितां सद्‍गुरुचरण । कोंदाटे ब्रह्म परिपूर्ण 
।</p>
<p>तेथ सिद्धींसी पुसे कोण । हे जाणती खूण हरिभक्त ॥३८॥</p>
</section>
<section>
<p>हरिभक्तीसी विकीला भावो । भजनें फिटला अहंभावो 
।</p>
<p>तेथ सिद्धींचा भोगसंदेहो । निपुजे पहा हो सर्वथा 
॥३९॥</p>
</section>
<section>
<p>भुक्ति मुक्ति ऋद्धि सिद्धी । सद्‍गुरुचरणीं गा 
त्रिशुद्धी ।</p>
<p>हें नेणती जे मंदबुद्धी । ते नाना सिद्धी वांछिती 
॥२४०॥</p>
</section>
<section>
<p>सकळ सिद्धींचें साधन । निरपेक्षता सत्य जाण ।</p>
<p>निरपेक्षाचें अंगण । सिद्धी संपूर्ण ओळंगती ॥४१॥</p>
</section>
<section>
<p>सिद्धींची अपेक्षा ज्यांचे चित्तीं । सिद्धी त्यांकडे 
न थुंकिती ।</p>
<p>निरपेक्षाचे पायींची माती । सिद्धी वंदिती सर्वदा 
॥४२॥</p>
</section>
<section>
<p>ज्ञानवैराग्यभक्तीचे माथां । सत्य जाण पां निरपेक्षता 
।</p>
<p>ते निरपेक्षता आलिया हाता । मुक्ति सायुज्यता पायां 
लागे ॥४३॥</p>
</section>
<section>
<p>निरपेक्षतेपाशीं सर्व सिद्धी । निरपेक्षतेपाशीं 
विधी ।</p>
<p>निरपेक्षतेपाशीं सुबुद्धी । चरण वंदी अहर्निशीं 
॥४४॥</p>
</section>
<section>
<p>निरपेक्षता तेथ निर्वाहो । निरपेक्षता तेथ सद्‍भावो 

।</p>
<p>निरपेक्षतेपाशीं भगवद्‍भावो । यथार्थ पहा वो तिष्ठतू 
॥४५॥</p>
</section>
<section>
<p>निरपेक्षतेपाशीं उपनिषद्‍भागू । निरपेक्षतेपाशीं 
साचार योगू ।</p>
<p>निरपेक्षता स्वानंदभोगू । सांपडे श्रीरंगू निरपेक्षा 
॥४६॥</p>
</section>
<section>
<p>एका जनार्दना शरण । त्याचे वंदितां श्रीचरण ।</p>
<p>चढती निरपेक्षता जाण । सदा संपूर्ण स्वानंदें ॥४७॥</p>
</section>
<section>
<p>आम्हां स्वानंदाचा निजबोधू । हा सद्‍गुरुचरणींचा 
प्रसादू ।</p>
<p>महासुखाचा विनोदू । आनंदकंदू श्रीचरणीं ॥४८॥</p>
</section>
<section>
<p>गुरुचरणीं करितां भक्ती । अनायासें प्राप्त चारी 
मुक्ती ।</p>
<p>निजशांतीसी विरक्ती । सेवों लागती गुरुभक्तां ॥४९॥</p>
</section>
<section>
<p>एका जनार्दन शरण । त्याचे कृपेस्तव जाण ।</p>
<p>श्रीभागवताचें निरूपण । झाला संपूर्ण पंधरावा ॥२५०॥
</p>
</section>
<blockquote>
<section>
<p><br/></p>

<p>इति श्रीमद्‍भागवते महापुराणे एकादशस्कंधे</p>
<p>श्रीकृष्णोद्धवसंवादे एकाकारटीकायां सिद्धिनिरूपणयोगो 
नाम पंचदशोऽध्यायः ॥१५॥</p>
</section>
<section>
<p>॥ श्रीकृष्णार्पणमस्तु ॥ श्लोकसंख्या ॥३६॥ ओंव्या 
॥२५०॥</p>
<p><br/></p>
</section>
</blockquote>


</article>
</body>
<!-- mirrored from santeknath.org/eknathi bhagwat/adhyay 7.html by HTTrack Website Copier/3.x [XR&CO'2013], Tue, 04 Aug 2015 03:10:59 GMT -->
</html>
