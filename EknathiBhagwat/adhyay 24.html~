<!DOCTYPE html>
<html>

<!-- Mirrored from santeknath.org/eknathi bhagwat/adhyay 2.html by HTTrack Website Copier/3.x [XR&CO'2013], Tue, 04 Aug 2015 03:10:42 GMT -->
<head>

  <meta charset="utf-8">
  <meta name="viewport" content="width=device-width, initial-scale=1">
  <link rel="stylesheet" href="http://maxcdn.bootstrapcdn.com/bootstrap/3.3.6/css/bootstrap.min.css">
  <script src="https://ajax.googleapis.com/ajax/libs/jquery/1.12.0/jquery.min.js"></script>
  <script src="http://maxcdn.bootstrapcdn.com/bootstrap/3.3.6/js/bootstrap.min.js"></script>
  <link href='http://fonts.googleapis.com/css?family=Amita:400|Glegoo:400&subset=devanagari,latin' rel='stylesheet' type='text/css'>
  <link rel="stylesheet" type="text/css" media="print" href="style_print.css">
  <link rel="stylesheet" type="text/css" media="screen" href="style_print.css">

</head>
<body>
<article>
<h1>॥ श्री एकनाथी भागवत ॥ </h1>
<p><br/></p>
<h2>अध्याय चोविसावा</h2>
<p><br/></p>

<p>श्रीगणेशाय नमः ॥ श्रीकृष्णाय नमः ॥</p>
<p>ॐ नमो जी गुणातीता । व्यक्तिरहिता अव्यक्ता ।</p>
<p>तुजमाजीं नाहीं द्वैतकथा । अद्वैततारहिवासी ॥ १ 
॥</p>
<p>तुझा अद्वैत निजनिर्वाहो । तेथ नाहीं देवी देवो 
।</p>
<p>उदय-अस्तांचा अभावो । रविचंद्रांसी ठावो असेना 
॥ २ ॥</p>
<p>तेथ सशब्द हारपला वेदू । बुद्धीसी मिथ्या बोधू ।
</p>
<p>तिळभरी नाहीं भेदू । अद्वयानंदू एकला ॥ ३ ॥</p>
<p>ऐसिया अद्वैतपणीं । प्रकृतिपुरुषांची कहाणी ।</p>
<p>सांगिजे केवळ अज्ञानीं । ज्ञातेपणीं चातुर्यें 
॥ ४ ॥</p>
<p>जेथ मीतूंपणा नाहीं ठावो । तेथ प्रकृतिपुरुषां 
केवीं निर्वाहो ।</p>
<p>ज्याचा नाहीं गर्भसंभवो । त्याचें जातक पहा हो वर्तविती 
॥ ५ ॥</p>
<p>जें जन्मलेंचि नाहीं । त्याचें श्राद्ध करावें 
कायी ।</p>
<p>हें ज्ञात्यासी पुसतां पाहीं । ठेवितां ठायीं ठाके 
ना ॥ ६ ॥</p>
<p>वांझेच्या पुत्राचा विवाहो । समारंभ चला पहा हो 
।</p>
<p>नेणा साच जाणा वावो । तैसा निर्वाहो प्रकृतिपुरुषां 
॥ ७ ॥</p>
<p>ऐसें नसतेंचि नाथिलें । साचाचे परी नांदविलें ।
</p>
<p>एकीं अनेकत्व दाविलें । एकपण संचलें न मोडतां ॥ ८ 
॥</p>
<p>ऐसा एकपणें एकुलता । तोचि आपण आपली झाला कांता ।</p>
<p>आपुले कांतेचा आपण भर्ता । अतिलाघवता अतर्क्य ॥ 
९ ॥</p>
<p>जेवीं अधनारिनटेश्वरीं । जो पुरुष तोचि नारी ।</p>
<p>तेवीं प्रकृति पुरुष संसारीं । एकाकारीं नांदत 
॥ १० ॥</p>
<p>तो पुरुष ते पतिव्रता । दोघां अनन्य प्रीति एकात्मता 
।</p>
<p>येरयेरां वेगळीकता । पा‌ऊल सर्वथा न घालिती ॥ ११ 
॥</p>
<p>दोघां एकत्र सदा असणें । दोघासीं एकचि नेसणॆं ।</p>
<p>दोघां एके सत्ता बैसणें । दोघां एकचि प्राणें वर्तती 
॥ १२ ॥</p>
<p>दोघां एकचि देखणें । दोघां एकचि चाखणें ।</p>
<p>दोघां एकचि बोलणें । दोघां करणें एकचि ॥ १३ ॥</p>
<p>कैशी दोघां प्रीति अलोलिक । येरयेरांवीण न घेती 
विख ।</p>
<p>येरयेरांवीण न चाखिती उदक । येरयेरेंवीण देख आंधळीं 
॥ १४ ॥</p>
<p>नवल बा‌इलेचें करणें । नपुंसका पुरुषत्व इणें देणें 
।</p>
<p>मग तिचेनि अधीनपणें । पुरुषें नांदणें सर्वदा ॥ 
१५ ॥</p>
<p>मग हा तिचेनि डोळां देखे । मग हा तिचेनि बोले मुखें 
।</p>
<p>तिचोनि भोगी हा सुखदुःखें । बंधमोक्ष चाखे तिचेनि 
॥ १६ ॥</p>
<p>तिचेनि म्हणवी मी ब्रह्म । तिचेनि करी हा कर्माकर्म 
।</p>
<p>तिचेनि भोगी हा मरणजन्म । धर्माधर्मविभागें ॥ १७ 
॥</p>
<p>तिचेनि यासी पाप घडे । तिचेनि यासी पुण्य जोडे ।</p>
<p>तिचेनि हा महत्त्वा चढे । तिचेनि पडे अधःपातीं ॥ 
१८ ॥</p>
<p>एथवरी अतिप्रीतीं । वाढविली निजप्रकृती ।</p>
<p>प्रकृति पातिव्रत्यस्थिती । वश्य निजपती तियें 
केला ॥ १९ ॥</p>
<p>नवल दोघांची सोयरिकी । दोघीं भावंडें होती सखीं 
।</p>
<p>तो बाप ते त्याची लेंकी । पाहतां विवेकीं तो पुत्र 
तिचा ॥ २० ॥</p>
<p>यापरी अगम्यागमन । तिंहीं दोघीं करूनि जाण ।</p>
<p>वाढविले अनेक जन । तिसरेपण नातळतां ॥ २१ ॥</p>
<p>ऐसा अव्यभिचारी व्यभिचारू । करूनि वाढविला संसारू 
।</p>
<p>तो अति‌अतर्क्य अगोचरू । अगम्य दुर्धरू शिवादिकां 
॥ २२ ॥</p>
<p>हा निजशक्तिप्रकृतिमेळें । भोगी शिवत्वाचे सोहळे 
।</p>
<p>प्रिया न देखतां तात्काळें । सांडी सगळें शिवत्व 
॥ २३ ॥</p>
<p>ज्यासी गांवठाव ना जीवमेळ । रूपनांव ना काळमेळ ।
</p>
<p>ऐसाही प्रकृती केवळ । केला सबळ निजगुणीं ॥ २४ ॥</p>
<p>प्रकृती निजगुणास्तव । निजभर्ता केला सावेव ।</p>
<p>वर्ण व्यक्ति रूप नांव । नाना वैभवविलासें ॥ २५ ॥
</p>
<p>तंव पूर्णत्व लोपोनियां शिवें । अंगावरी वाढविलें 
शांभवें ।</p>
<p>येरी पतिव्रता आहेवें । रूपें नांवें शिव पूजी ॥ 
२६ ॥</p>
<p>दोघांपासूनि झालें जग । परी न दिसे तिसरा भाग ।</p>
<p>न तुटे अनन्यमिळणीयोग । भिन्न विभाग दाखवितां ॥ 
२७ ॥</p>
<p>त्रैलोक्य पाहतां साङ्ग । न दिसे तिसरें अंग ।</p>
<p>दोघीं दुमदुमीत जग । भरलें चांग दुबंधीं ॥ २८ ॥</p>
<p>दोघां अतिप्रीति ऐशी । अनन्यमिळणी अनन्यासी ।</p>
<p>दोघें अणूमाजीं सावकाशीं । निजरहिवासी नांदत ॥ 
२९ ॥</p>
<p>पतीवीण ते पतिव्रता । सगळीचि विरे सर्वथा ।</p>
<p>प्रियेवीण असतचि नसता । होय कांहीं नव्हतां भर्तारू 
॥ ३० ॥</p>
<p>शिव निःसंग जो पैं सदा । क्रियाकरणेंवीण नुसधा ।
</p>
<p>त्यासीही अतिप्रीतीं निजप्रमदा । सुखदुःखबाधा 
भोगवी ॥ ३१ ॥</p>
<p>यापरी निजनोवरा । प्रकृती गोंविला घरचारा ।</p>
<p>मग घरवातेचा थारा । त्याच्याचि शरीरावरी केला ॥ 
३२ ॥</p>
<p>प्रकृति पतिव्रता अवंचक । कर्माकर्मीं शिणोनि अनेक 
।</p>
<p>सुखदुःखांची परवडी देख । अर्पी आवश्यक निजकांता 
॥ ३३ ॥</p>
<p>नवल तें मीं सांगावें काये । स्त्री जोडी तें पुरुष 
खाये ।</p>
<p>तियेवीण तो पाहें । कंहीं न लाहे कवडाही ॥ ३४ ॥</p>
<p>प्रकृति पतिव्रताशिरोमणी । कांत वश्य करोनि निजगुणीं 
।</p>
<p>वासना सूक्ष्म सेवया अनुदिनीं । भोगवी सुगरणी भर्ताराकरवीं 
॥ ३५ ॥</p>
<p>तेथ प्रकृतीचेनि गदारोळें । भवाब्धीं जलक्रीडा 
खेळे ।</p>
<p>प्रकृति पुरुषातें बुडवी बळें । पुरुष एकें काळें 
प्रकृति बुडवी ॥ ३६ ॥</p>
<p>ऐशा प्रकृतीच्या संगा‌आंत । पुरुषास लाविलें पंचभूत 
।</p>
<p>जन्ममरणांच्या बुड्या देत । अवस्थाभूत हो‌ऊनी ॥ 
</font><font face="Arial">37 </font><font face="Arial">||</p>
<p>ऐसा प्रकृतिचिया भिडा । पुरुष् केवळ् झाला वेडा 
।</p>
<p>निजत्व् विसरोनि बापुडा । केला गाढा अतिदीन् ॥ ३८ 
॥</p>
<p>ऐसा विसरोनि पूर्णत्वासी । जीवशिवद्वंद्वें स्वयें 
सोशी ।</p>
<p>त्यासी न्यावया निजत्वासी । गुणिया पूर्णांशीं 
गुरुरावो ॥ ३९ ॥</p>
<p>ज्याचे वचनमात्रें पहा वो । जीवाचा हारपे जीवभावो 
।</p>
<p>शिवा शिवपदीं ठावो । ज्याचा वचनगौरवो नांदवी ॥ ४० 
॥</p>
<p>ज्याची भावार्थें ऐकतां गोठी । अहंकारू निमे उठा‌उठी 
।</p>
<p>जन्ममरणांसी पडे तुटी । न् दिसे दृष्टीं भवभय् ॥ 
४१ ॥</p>
<p>ज्याचिया कृपादृष्टिपुढें । जीवशिवांचें फिटे 
बिरडें ।</p>
<p>माया मिथ्यात्वें समूळ् उडे । पूर्णत्वाचें उघडे 
भांडार् ॥ ४२ ॥</p>
<p>शिवू भुलविला शिवत्वासी । यावया तो निजपदासी ।</p>
<p>आज्ञा जैं पुसे सद्‌गुरूसी । तैंचि शिवासी शिवत्व् 
॥ ४३ ॥</p>
<p>एवढी महिमा सद्‌गुरूसी । वचनें केवीं वानूं त्यासी 
।</p>
<p>तवं वनिते वाणीनें वानावयासी । वदवी वाचेसी गुरुरावो 
॥ ४४ ॥</p>
<p>तेथ् एक् मी वानिता । हें कोणें घ्यावें आपुले माथां 
।</p>
<p>गुरूनें हरितली अहंता । तेथ् मी एक् कर्ता घडे केवीं 
॥ ४५ ॥</p>
<p>तेथ् मीपणें घ्यावी अहंता । तंव् गुरूचि मीपणा‌आंतौता 
।</p>
<p>गुरूवेगळा ठाव् नाहीं रिता । मीपणाचे माथां गुरुरावो 
॥ ४६ ॥</p>
<p>माझें जें कां मीपण् । तें सद्‌गुरु झाला आपण् ।</p>
<p>तेव्हां रूप् एक् नांवें भिन्न् । एका जनार्दन् 
एकत्वें ॥ ४७ ॥</p>
<p>अवघा जनार्दनचि देखा । तोचि उपनांवें झाला एका ।
</p>
<p>तेणें नामें श्री भागवत् देखा । देशभाखा अर्थवी 
॥ ४८ ॥</p>
<p>तेविसावे अध्यायाचे अंतीं । देवो बोलिला उद्धवाप्रती 
।</p>
<p>द्वंद्वभोगांची निजप्राप्ती । साहावी शांती धरोनि 
॥ ४९ ॥</p>
<p>ज्यांसी बाणली अढळ् शांती । ते मज् अजितातें जिंकिती 
।</p>
<p>तेचि साचार् परमार्थी । स्वमुखें श्रीपति बोलिला 
॥ ५० ॥</p>
<p>तें ऐकोन् कृष्णवचन् । उद्धवाचें दचकलें मन् ।</p>
<p>द्वंद्वसहिष्णुता अतिकठिण् । कैसोनि आपण् साहावी 
॥ ५१ ॥</p>
<p>द्वंद्वसहिष्णुतासाधन् । पुसतां उबगेल् श्रीकृष्ण् 
।</p>
<p>ऐशिया भिडा उद्धव् पूर्ण् । धरोनि मौन् राहिला ॥ 
५२ ॥</p>
<p>तो उद्धवाचा अभिप्रावो । जाणोनियां देवाधिदेवो 
।</p>
<p>द्वंद्वसहिष्णुता‌उपावो । समूळ् पहा वो सांगत् 
॥ ५३ ॥</p>
<p>अद्वयत्वें परिपूर्ण् । प्रकृतीहूनि पुरुष् भिन्न् 
।</p>
<p>हें आकळल्या निजज्ञान् । द्वंद्वबंधन् बाधीना ॥ 
५४ ॥</p>
<p>द्वंद्वें जिणावया पूर्ण् । प्रकृतिपुरुषविवंचन् 
।</p>
<p>उद्धवें न् करितां प्रश्न् । स्वयें श्रीकृष्ण् 
सांगत् ॥ ५५ ॥</p>
<p>भक्त‌अंतरींचे जाणता । यालागें अंतर्यामी तत्त्वतां 
।</p>
<p>तो निजभक्तांचिया स्वार्था । पूर्ण् परमार्थ् सांगत् 
॥ ५६ ॥</p>
<p>निजभक्तांचें मनोगत् । जाणोनियां श्रीकृष्णनाथ् 
।</p>
<p>करावया भक्तहित् । कृपेनें सांगत् कृपाळू ॥ ५७ ॥
</p>
<p>जगीं धन्य् भाग्य् उद्धवाचें । कृष्ण् दैवत् तिहीं 
लोकींचें ।</p>
<p>कृपा वोरसोनियां साचें । प्रकृतिपुरुषांचें निज् 
सांगे ॥ ५८ ॥</p>
<p>आशंकेचें निरूपण् । उद्धवें न् सांगतांही जाण् 
।</p>
<p>तें जाणोनियां श्रीकृष्ण् । कृपा निरूपण् निरूपी 
॥ ५९ ॥</p>
<p>कृष्ण् म्हणे ज्यासी तारीन् । तो पहिलाचि तरला जाण् 
।</p>
<p>करावया जगाचें उद्धरण् । कृपें श्रीकृष्ण् बोलत् 
॥ ६० ॥</p>
<p>धेनु वत्साचेनि लोभें । जेवीं घरापुरतें दुभे ।
</p>
<p>तेवीं उद्धवाचेनि वालभें । जग् पद्मनाभें उद्धरिलें 
॥ ६१ ॥</p>
<blockquote>
<p><br/></p>

<cite><p>श्रीभगवानुवाच् -</p></cite>
<p>अथ् ते संप्रवक्ष्यामि सांख्यं पूर्वैर्विनिश्चितम्‌ 
।</p>
<p>यद्विज्ञाय् पुमान्‌ सद्यो जह्याद्‌ वैकल्पिकं 
भ्रमम्‌ ॥ १ ॥</p>
<p><br/></p>
</blockquote>


<p>जो योगियांचां योगेंद्र् । जो ज्ञानियांचा ज्ञानेंद्र् 
।</p>
<p>जो भक्तचित्तचकोरचंद्र् । जो यादवेंद्र् यदुवंशीं 
॥ ६२ ॥</p>
<p>जो प्रकृतिपुरुषांहूनि पर् । तो स्वयें बोले शार्ङ्गधर् 
।</p>
<p>उद्धवा द्वंद्वसहनप्रकार् । अतिगुह्य् विचार् 
अवधारीं ॥ ६३ ॥</p>
<p>जें ऐकतांचि निरूपण् । सुखदुःखातीत् आपण् ।</p>
<p>हे संपूर्ण् पावे खूण् । तें गुह्य् ज्ञान् अवधारीं 
॥ ६४ ॥</p>
<p>मी कपिलरूपें अवतरूनी । प्रकृतिपुरुष् विवंचोनी 
।</p>
<p>उपदेशिली निजजननी । ते जुनी कहाणी सांगेन् ॥ ६५ ॥
</p>
<p>जे परिसतां सावधान् । स्वयें हो‌इजे ज्ञानसंपन्न् 
।</p>
<p>पुरुषाहूनि प्रकृति भिन्न् । सुखदुःख् जाण् तीपाशीं 
॥ ६६ ॥</p>
<p>सुखदुःखें मायिक् पूर्ण् । ऐसें ज्यासी कळलें ज्ञान् 
।</p>
<p>तेव्हां भवभयभ्रम् दारुण् । तत्काळ् जाण् तो सांडी 
॥ ६७ ॥</p>
<p>जेवीं मोतियांची कंठमाळा । भ्रमें सर्प् भासली 
डोळां ।</p>
<p>ते भ्रमांतीं घालिती गळां । न् बाधी कंटाळा सर्पभायाचा 
॥ ६८ ॥</p>
<p>तेवीं शिवशक्तिविवंचन् । तुज् मी सांगेन् संपूर्ण् 
।</p>
<p>जें आकर्णितां सावधान् । द्वंद्वें सकारण् हारपती 
॥ ६९ ॥</p>
<p>बह्य् सुखरूप् एकलेपणीं । तेथ् प्रकृतिपुरुष् कैंचीं 
दोनी ।</p>
<p>द्वंद्वसुखदुःखें ज्यापासोनी । त्रिभुवनीं न् 
समाती ॥ ७० ॥</p>
<p>तेचि अर्थींचें निरूपण् । स्वयें सांगताहे श्रीकृष्ण् 
।</p>
<p>प्रकृतिपुरुषांचें जन्म् जाण् । तें मुख्य् कारण् 
सुखदुःखां ॥ ७१ ॥</p>
<blockquote>
<p><br/></p>

<p>आसीञ्ज्ञानमथो ह्यर्थ् एकमेवाविकल्पितम्‌ ।</p>
<p>यदा विवेकनिपुणा आदौ कृतयुगेऽयुगे ॥ २ ॥</p>
<p><br/></p>
</blockquote>


<p>जेवीं निजेल्या पुरुषाची छाया । पुरुषातळीं जाय् 
लया ।</p>
<p>तेवीं सविकार् गिळोनि माया । ब्रह्म् एकल्या एकाकी 
॥ ७२ ॥</p>
<p>ब्रह्म् एकाकी परिपूर्ण् । हेंही म्हणावया म्हणतें 
कोण् ।</p>
<p>नाहीं नाम् रूप् व्यक्ति पूर्ण् । ब्रह्मीं ब्रह्मपण् 
स्फुरेना ॥ ७३ ॥</p>
<p>तेथ् नाहीं युगसंख्या काळ् वेळ् । नाहीं दिनमान् 
घटिका पळ् ।</p>
<p>नाहीं शून्यत्वें शून्य् मंडळ् । ब्रह्म् केवळ् 
परिपूर्णत्वें ॥ ७४ ॥</p>
<p>तेथ् मी ब्रह्म् हें स्फुरे जें स्फुरण् । तेंचि 
मायेचें मुख्य् लक्षण् ।</p>
<p>तेंचि प्रकृतिपुरुषांचें जन्मस्थान् । जावळीं 
फळें जाण् जन्मलीं ॥ ७५ ॥</p>
<p>जेवीं कां कवळूनियां कण् । निकण् कोंडा वाढे आपण् 
।</p>
<p>तेंवी पुरुषयोगें पूर्ण् । प्रकृति जाण् थोरावे 
॥ ७६ ॥</p>
<p>धरूनि गोडपणाचा सांठा । फणसा‌अंगीं वाढे कांटा 
।</p>
<p>तेवीं पुरुषयोगें ताठा । चढला मोठा प्रकृतीसी ॥ 
७७ ॥</p>
<p>जेवीं कां डोळींचेंचि जळ् । गोठोनि डोळां होय् पडळ् 
।</p>
<p>तेवीं ब्रह्मीं मायामळ् । करी शबळ् शुद्धासी ॥ ७८ 
॥</p>
<p>पडळ् डोळा मंद् करी । माया निजानंद् आवरी ।</p>
<p>वाढोनि त्याची त्याचिवरी । वेडा करी पुरुषातें 
॥ ७९ ॥</p>
<p>ऐसें कर्तेनवीण् आपसया । कार्यकारण् जें आलें आया 
।</p>
<p>त्यातें कृतयुग् म्हणावया । वेदू लवलाह्या उदेला 
॥ ८० ॥</p>
<p>अकार्-उकार्-मकारेंसीं । वेदू उपजे प्रकृतिपुरुषीं 
।</p>
<p>जेवीं उकलल्या बीजासी । प्रथम् ये त्यासी तिवणा 
डिरू ॥ ८१ ॥</p>
<p>ते वेदींचा अभिप्रावो । ब्रह्म् सत्य् माया वावो 
।</p>
<p>आपुलेनि अभेदें ब्रह्मभावो । विवेकनिपुण् पहा वो 
जाणती ॥ ८२ ॥</p>
<p>ऐसे वेदविवेकें अभेदयोगी । ते कृतादि होत् कां कलियुगीं 
।</p>
<p>वर्तता ते सदा अयुगीं । युग् त्यालागीं असेना ॥ ८३ 
॥</p>
<p>कृतयुगादि युगपंक्ती । चराचर् नाना व्यक्ती ।</p>
<p>यांसी उपजवी प्रकृती । तिची उत्पत्ती हरि सांगे 
॥ ८४ ॥</p>
<blockquote>
<p><br/></p>

<p>तन्मायाफलरूपेण् केवलं निर्विकल्पितम्‌ ।</p>
<p>वाङ्मनोऽगोचरं सत्यं द्विधा समभवद्धहत्‌ ॥ ३ ॥</p>
<p><br/></p>
</blockquote>


<p>तें बृहत्‌ जें परब्रह्म् । जेथ् न् रिगे रूपनाम् 
।</p>
<p>जें मनबुद्धीसी अगम्य् । जें दुर्गम् इंद्रियां 
॥ ८५ ॥</p>
<p>जें निर्गुण निराकार । जें सत्यस्वरूप साचार ।</p>
<p>जें परेहूनि परात्पर । निर्विकार निजवस्तु ॥ ८६ 
॥</p>
<p>तेथ अतर्क्य मायाचमत्कार । करी दृश्यद्रष्टृत्वें 
सविकार ।</p>
<p>तेचि प्रकृति पुरुष साचार । तेणें चराचर वाढवी ॥ 
८७ ॥</p>
<p>जेवीं रूपासवें छायेची व्यक्ती । तेवीं ब्रह्मीं 
मायेची निजस्थिती ।</p>
<p>तिणें उपजविली शिवशक्ती । पुरुष प्रकृति द्विधा 
भेदें ॥ ८८ ॥</p>
<p>ब्रह्मांडीं ईश्वरस्वभावो । पिंडीं त्यासीच जीवभावो 
।</p>
<p>ऐसा प्रकृतिपुरुषनिर्वाहो । मायेनें पहा हो द्विधा 
केला ॥ ८९ ॥</p>
<p>ब्रह्म अच्छेद्य वेदू बोले । तें फाडूनि द्विधा 
कैसें केलें ।</p>
<p>जेवीं आरिसां आपणा आपुलें । मुख देखिलें संमुख ॥ 
९० ॥</p>
<p>आपण पुर्वामुख आहे । प्रतिबिंब पूर्वेकडे न होये 
।</p>
<p>आपलें आपणा संमुख होये । हें लाघव पाहें मायेचें 
॥ ९१ ॥</p>
<p>प्रतिबिंब दिसतां संमुख । संमुख म्हणतां अतिविमुख 
।</p>
<p>पुरुष पूर्वेकडे देख । प्रतिबिंबाचें मुख पश्चिमेकडे 
॥ ९२ ॥</p>
<p>तेवीं आत्मदृष्टि स्वरूपीं पडें । जीवदृष्टि प्रपंचाकडे 
।</p>
<p>येणें संमुखत्व न घडे । विमुखत्व गाढें जीवासी ॥ 
९३ ॥</p>
<p>तेवीं ब्रह्मीं जें ब्रह्मस्फुरण । तेंचि मूळमायेचें 
लक्षण ।</p>
<p>तेथ ईश्वरत्वें जाण । होय आपण्या आपण संमुख ॥ ९४ 
॥</p>
<p>जे अद्वितीय वस्तु शुद्ध । तेथ मिथ्या मायासंबंध 
।</p>
<p>अभेदीं उपजवूनि भेद । केलीं द्विविध शिवशक्ती ॥ 
९५ ॥</p>
<blockquote>
<p><br/></p>

<p>तयोरेकतरो ह्यर्थः प्रकृतिः सोभयात्मिका ।</p>
<p>ज्ञानं त्वन्यतमो भावः पुरुषः सोऽभिधीयते ॥ ४ ॥
</p>
<p><br/></p>
</blockquote>


<p>त्या दोहीं भागांमाझारीं । प्रकृतिभाग तो विकारी 
।</p>
<p>पुरुषभाग तो अविकारी । स्वयें श्रीहरी सांगत ॥ ९६ 
॥</p>
<p>तेथ आपण आपुली कांता । आपुले कांतेचा आपण भर्ता ।
</p>
<p>एकपणीं दावूनि द्वैता । भिन्नविभागता शिवशक्ती 
॥ ९७ ॥</p>
<p>जेवीं आपुलें एक अंग । तेथ बोलती वाम सव्य भाग ।</p>
<p>तेवीं प्रकृतिपुरुषविभाग । जाणावे साङ्ग मायिक 
॥ ९८ ॥</p>
<p>अर्धनारीनटेश्वरीं । जो पुरुष तोचि नारी ।</p>
<p>प्रकृतिपुरुषीं तैशी परी । एक शरीरीं एकात्मता 
॥ ९९ ॥</p>
<p>जैं पुरुषविभाग लपवीं । तैं स्वेच्छा प्रकृति नाचवी 
।</p>
<p>प्रकृतिभाग जैं लपवी । तैं पुरुषाची पदवी प्रकट 
दिसे ॥ १०० ॥</p>
<p>मधील पडदा जैं तोडिती । तैं पुरुष ना प्रकृती ।</p>
<p>तेव्हां प्रकटे निजात्मस्थिती । स्त्रीपुरुषव्यक्ती 
समूळ मिथ्या ॥ १ ॥</p>
<p>ऐशी मिथ्या मायिक प्रकृती । तीपासाव गुणोत्पत्ती 
।</p>
<p>गुणास्तव संसारस्थिती । स्वयें श्रीपती सांगत ॥ 
२ ॥</p>
<blockquote>
<p><br/></p>

<p>तमो रजः सत्त्वमिति प्रकृतेरभवन्गुणाः ।</p>
<p>मया प्रक्षोभ्यमाणायाः पुरुषानुमतेन च ॥ ५ ॥</p>
<p><br/></p>
</blockquote>


<p>प्रकृति गुणमयी पूर्ण । ते लाहोनि पुरुष‌ईक्षण 
।</p>
<p>प्रकट करी तिन्ही गुण । तेंचि निरूपण हरि सांगे ॥ 
३ ॥</p>
<p>जेवीं सूर्यावलोकनमेळीं । कळीं विकासे कमळदळीं 
।</p>
<p>ते वेगळवेगळी पांकोळी । होती मूळीं कळिकेमाजीं 
॥ ४ ॥</p>
<p>तेवीं पुरुषाच्या ईक्षणीं । गुणमयी झाली गुर्विणी 
।</p>
<p>ते तम-रज-सत्त्वगुणी । प्रसवली तिनी गुणांतें ॥ ५ 
॥</p>
<p>जेवीं जळे बीज क्षोभूनी । दोनी दळें उलवूनी ।</p>
<p>डिरू निघाला त्यांतूनी । तरतरूनी तिवणा पैं ॥ ६ ॥
</p>
<p>तेवीं परमात्मा मी आपण । पुरुषत्वातें पावोनि जाण 
।</p>
<p>प्रकृति क्षोभवूनी पूर्ण । तिनी गुण प्रकटविले 
॥ ७ ॥</p>
<p>जेवीं कां सूर्याचे किरणीं । सूर्यकांतीं पडे अग्नी 
।</p>
<p>तेवीं पुरुषें प्रकृती भोगुनी । गुण तिनी ते प्रसवे 
॥ ८ ॥</p>
<blockquote>
<p><br/></p>

<p>तेभ्यः समभवत्सूत्रं महान्सूत्रेण संयुतः ।</p>
<p>ततो विकुर्वतो जातो अहङ्कारो यो विमोहनः ॥ ६ ॥</p>
<p><br/></p>
</blockquote>


<p>ते तिनी गुण भिन्न भिन्न । भिन्नपणें वाढी समान ।
</p>
<p>त्या नांव सूत्र प्रधान । क्रियाशक्ति जाण या नांव 
॥ ९ ॥</p>
<p>क्रियाशक्तीस जडपण । तेथ चेतनात्मक उपजे ज्ञान 
।</p>
<p>तेंचि महत्तत्त्व नांव जाण । भिन्नभिधान या हेतू 
॥ ११० ॥</p>
<p>महत्तत्त्व आणि प्रधान । दोहिंचें रूप एकचि जाण 
।</p>
<p>तेथ क्रिया आणि स्फुरे ज्ञान । यालागीं नांवें भिन्न 
दोहींचीं ॥ ११ ॥</p>
<p>क्रियायुक्त जें स्फुरे ज्ञान । तेथ चेतवे अभिमान 
।</p>
<p>त्रिगुणीं अहंकार पूर्ण । ते ठायीं जाण उठावे ॥ १२ 
॥</p>
<p>अहं खवळल्या दारुण । शिवासी विसरवी शिवपण ।</p>
<p>देहत्मवादें भुलवे पूर्ण । जन्ममरण भोगवी ॥ १३ ॥
</p>
<p>त्या अहंकाराची मोहक शक्ती । भवभ्रमें पाडी भ्रांती 
।</p>
<p>अहंकाराची विकार‌उत्पत्ती । स्वयें श्रीपती सांगत 
॥ १४ ॥</p>
<blockquote>
<p><br/></p>

<p>वैकारिकस्तैजसश्च तामसश्चेत्यहं त्रिवृत्‌ ।</p>
<p>तन्मात्रेन्द्रियमनसां कारणं चिदचिन्मयः ॥ ७ ॥
</p>
<p><br/></p>
</blockquote>


<p>अहंकार अतिदुर्धर । गुणानुसारें त्रिप्रकार ।</p>
<p>गुण अहंता दृढ संसार । गुणविकार तो ऐसा ॥ १५ ॥</p>
<p>प्रथम अहंभावो सात्त्विक । झाला अंतःकरणद्योतक 
।</p>
<p>तोचि देवताविकारजनक । यालागीं वैकारिक बोलिजे त्यासी 
॥ १६ ॥</p>
<p>अहंकार जो राजसू । तो ज्ञानकर्मेंद्रियप्रकाशू 
।</p>
<p>वांछी रजतेजविलासू । यालागीं तैजसू बोलिजे ॥ १७ 
॥</p>
<p>तामसाहंकाराची सिद्धि । सूक्ष्म भूतांतें उत्पादी 
।</p>
<p>यालागीं म्हणिजे तो भूतादी । जाण त्रिशुद्धी उद्धवा 
॥ १८ ॥</p>
<p>नवल अहंकाराची थोरी । सचेतना अचेतन नोवरी ।</p>
<p>स्वयें लग्न लावी प्रीतीवरी । चिदचिद्ग्रंथी पुरी 
पाडूनी ॥ १९ ॥</p>
<p>चिन्मात्रस्वरूपता जीवासी । लग्न लावी जड देहेंसीं 
।</p>
<p>‘ओं पुण्या’ एकात्मतेसी । कर्ता ज्योतिषी अभिमान 
॥ १२० ॥</p>
<p>जीव ज्ञानस्वरूप चोखडा । तो करोनि जड मूढ वेडा ।</p>
<p>दृढ घाली हाडांचे खोडां । तो हा धडफुडा अहंकारू ॥ 
२१ ॥</p>
<p>तोचि सात्त्विक आणि राजस । हो‌ऊनि तिसरा तामस ।</p>
<p>त्रिविध विकारीं बहुवस । वाढवी असोस संसारू ॥ २२ 
॥</p>
<blockquote>
<p><br/></p>

<p>अर्थस्तन्मात्रिकाज्जज्ञे तामसादिन्द्रियाणि 
च ।</p>
<p>तैजसाद्‌ देवता आसन्‌ एकादश च वैकृतात्‌ ॥ ८ ॥</p>
<p><br/></p>
</blockquote>


<p>विषय तेचि महाभूतें । तामस प्रसवला अपंचीकृतें 
।</p>
<p>विषयास्तव प्रकटती भूतें । ऐक तूतें सांगेन ॥ २३ 
॥</p>
<p>शब्दापासाव नभ उद्‌भवत । स्पर्शापासाव मारुत ।</p>
<p>रूपापासाव तेज होत । रसास्तव येथ आप उपजे ॥ २४ ॥</p>
<p>गंधापासोनि पृथ्वी कठिण । उपजली आपीं आपण ।</p>
<p>येरयेरांचें अनुस्यूतपण । सर्वथा जाण मोडेना ॥ 
२५ ॥</p>
<p>शब्द निःशब्दीं जन्मला । तो आकाशातें प्रसवला ।
</p>
<p>आकाशीं सूक्ष्म स्पर्श झाला । तो स्पर्श व्याला 
मारुत ॥ २६ ॥</p>
<p>जन्मल्या मारुता‌आंत । शब्द स्पर्श दोनी नांदत 
।</p>
<p>मारुत रूपातें प्रसवत । त्या रूपांत तेज जन्मलें 
॥ २७ ॥</p>
<p>त्या जन्मल्या तेजा‌आंत । शब्द स्पर्श रूप नांदत 
।</p>
<p>रूप रसातें प्रसवत । आप रसांत जन्मलें ॥ २८ ॥</p>
<p>जन्मले आपीं समरस । शब्द स्पर्श रूप रस ।</p>
<p>नांदताती सावकाश । विषयीं विषयांस प्रवेशू ॥ २९ 
॥</p>
<p>आपामाजीं जन्मे गंध । गंधापासाव पृथ्वी शुद्ध ।
</p>
<p>शब्द स्पर्श रूप रस गंध । पृथ्वी पंचविध विषययुक्त 
॥ १३० ॥</p>
<p>विषययुक्त अपंचीकृतें । पूर्वीं लीन होतीं समस्तें 
।</p>
<p>तींचि स्थूळावलीं येथें । महाभूतें प्रसिद्ध ॥ 
३१ ॥</p>
<p>ज्ञान कर्म उभयपंचक । श्रोत्रादि इंद्रियदशक ।</p>
<p>राजसापासोनि देख । स्वाभाविक जन्मलीं ॥ ३२ ॥</p>
<p>सत्त्व‌अहंतेचा विकार । चित्तचतुष्टय चमत्कार 
।</p>
<p>मन बुद्धि चित्त अहंकार । अकराही सुर इंद्रियाधिप 
॥ ३३ ॥</p>
<p>महाभूतें अतिजडें देख । इंद्रियें तेथें प्रवर्तक 
।</p>
<p>अंतःकरणचाळक । देव प्रकाशक कर्माचे ॥ ३४ ॥</p>
<p>त्रिविध अहंकारवृत्ती । गुणक्षोभें क्षोभक शक्ती 
।</p>
<p>यापरी झाली उत्पत्ती । ब्रह्मांडस्थितीलागूनी 
॥ ३५ ॥</p>
<blockquote>
<p><br/></p>

<p>मया सञ्चोदिता भावाः सर्वे संहत्यकारिणः ।</p>
<p>अण्डमुत्पादयामासुः ममायतनमुत्तमम्‌ ॥ ९ ॥</p>
<p><br/></p>
</blockquote>


<p>भूतां परस्परें वैर देख । पृथ्वीतें गिळूं धांवे 
उदक ।</p>
<p>उदकातें आवश्यक । तेज देख निर्दळी ॥ ३६ ॥</p>
<p>तेजातें प्राशी पवन । पवनातें ग्रासी गगन ।</p>
<p>एवं भूतांसी सौजन्य । सर्वथा जाण असेना ॥ ३७ ॥</p>
<p>तेथ अंतर्यामिरूपें मी जाण । स्वयें प्रवेशोनि 
आपण ।</p>
<p>भूतें मेळवूनि पूर्ण । करीं संरक्षण मर्यादा ॥ ३८ 
॥</p>
<p>माझे मर्यादेची रेखा । प्रथ्वी न विरवी उदका ।</p>
<p>उदकातें तेज देखा । न लववी नखा शोषाचे ॥ ३९ ॥</p>
<p>तेजातें न प्राशी पवन । वायु स्वेच्छा विचरतां जाण 
।</p>
<p>सर्वथा ग्रासीना गगन । गतिबंधन करीना ॥ १४० ॥</p>
<p>यापरी हीं महाभूतें । एकवटूनि समस्तें ।</p>
<p>स्त्रजिलें ब्रह्मांडातें । मज महापुरुषातें वस्तीशीं 
॥ ४१ ॥</p>
<p>सप्तावरणेंसीं प्रचंड । आवो साधूनि उदंड ।</p>
<p>निर्माण केलें ब्रह्मांड । मयूरांड आकारें ॥ ४२ 
॥</p>
<blockquote>
<p><br/></p>

<p>तस्मिन्नहं समभवं अण्डे सलिलसंस्थितौ ।</p>
<p>मम नाभ्यामभूत्पद्मं विश्वाख्यं तत्र चात्मभूः 
॥ १० ॥</p>
<p><br/></p>
</blockquote>


<p>ऐसें ब्रह्मांड जें विद्यमान । त्यामाजीं मी नारायण 
।</p>
<p>लीलाविग्रही झालों जाण । आपण्या आपण विश्वात्मा 
॥४३ ॥</p>
<p>त्या माझे नाभीसी नाभिपद्म । विकासलें विश्वधाम 
।</p>
<p>त्याहीमाजीं उत्तमोत्तम । आत्मभू नाम जन्मला ब्रह्मा 
॥ ४४ ॥</p>
<p>नाहीं योनिद्वारा उदरगर्भू । मज आत्म्यापासूनि 
स्वयंभू ।</p>
<p>उपजला यालागीं आत्मभू । नामाचा शोभू ब्रह्मयासी 
॥ ४५ ॥</p>
<p>ब्रह्मांड तो विराटदेहो । त्याचा मुख्य भाग विग्रहो 
।</p>
<p>माझे नाभिकमळीं पहा हो । ब्रह्मदेवो जन्मला ॥ ४६ 
॥</p>
<p>करावया लोकसर्जन । पद्मनाभाचे नाभीसी जाण ।</p>
<p>स्वयें जन्मला चतुरानन । रजोगुणप्राधान्यें ॥ ४७ 
॥</p>
<blockquote>
<p><br/></p>

<p>सोऽसृजत्तपसा युक्तो रजसा मदनुग्रहात्‌ ।</p>
<p>लोकान्‌ सपालान्‌ विश्वत्मा भूर्भुवःस्वरिति 
त्रिधा ॥ ११ ॥</p>
<p><br/></p>
</blockquote>


<p>ब्रह्म रजोगुणप्रधान । नाभिकमळीं बैसोनि जाण ।</p>
<p>मी जन्ममूळ जो नारायण । त्यासी तो आपण देखेना ॥ ४८ 
॥</p>
<p>स्वयें बैसल्या कमळासी । कमळमूळ न कळे त्यासी ।</p>
<p>देखे एकार्णव जळासी । रजोगुणेंसीं मोहित ॥ ४९ ॥</p>
<p>तें कमळमूळ पहावया बुडीं । एकार्णवीं घालोनि उडी 
।</p>
<p>बुडतां दिवसांच्या कोडी । त्या मूळाची जोडी न लभेचि 
ब्रह्मा ॥ १५० ॥</p>
<p>तेथ निर्बुजला जळभयें । बाहेरि उसासे लवलाहें ।
</p>
<p>कमळावरी बैसोनि पाहें । करावें काये स्मरेना ॥ ५१ 
॥</p>
<p>धांव पाव गा अच्युता । निवारीं माझी जगदंधता ।</p>
<p>तुजवांचूनि सर्वथा । संरक्षिता मज नाहीं ॥ ५२ ॥</p>
<p>धांव पाव गा अच्युता । निवारीं माझी जगदंधता ।</p>
<p>तुजवांचूनि सर्वथा । संरक्षिता मज नाहीं ॥ ५२ ॥</p>
<p>ब्रह्मा माझे पोटींचें बाळ । रजें रजांध झालें केवळ 
।</p>
<p>धरोनि ठेला नाभिकमळ । कृपा तत्काळ मज आली ॥ ५३ ॥</p>
<p>मज विश्वात्म्याचें अपत्य । जडत्वें राहिला तटस्थ 
।</p>
<p>म्यां उपदेशिला तेथ । सृष्टिसर्जनार्थ तपोनिष्ठा 
॥ ५४ ॥</p>
<p>महाकल्पादींचे मांडणी । माझिया अशरीरी वाणी ।</p>
<p>तप तप या दों वचनीं । उपदेशिला अग्रगणी चतुरानन ॥ 
५५ ॥</p>
<p>यथोक्त तप करितां जाण । वृद्धि पावला सत्त्वगुण 
।</p>
<p>त्याचिया सात्त्विकता पूर्ण । प्रत्यक्ष नारायण 
मी झालों ॥ ५६ ॥</p>
<p>काळत्रयीं अबाधिक । तूंचि विश्वात्मा निश्चित ।
</p>
<p>हें चतुःश्लोकी भागवत । म्यां त्यासी तेथ उपदेशिलें 
॥ ५७ ॥</p>
<p>माझिया उपदेशविधीं । हो‌ऊनियां समबुद्धी ।</p>
<p>कल्पकल्पांचिये अवधी । मोह त्रिशुद्धी बाधीना ॥ 
५८ ॥</p>
<p>यापरी ब्रह्मा कल्पादी । पावला परम समाधी ।</p>
<p>प्रकटोनि निजात्मबुद्धी । सर्जनसिद्धी तेणें केली 
॥५९ ॥</p>
<p>सुरासुर मानव पन्नागादिक । यांचे वसते तिन्ही लोक 
।</p>
<p>सप्तपाताळ घरें देख । गोपुरें अलोलिक सप्तसंख्या 
॥ १६० ॥</p>
<p>भूशब्दें पाताळलोक । भुवःशब्दें मृत्युलोक ।</p>
<p>स्वःशब्दें सर्गलोक । त्रिलोक देख यां नांव ॥ ६१ 
॥</p>
<p>चतुर्दश भुवनें सकळ । तेथ वसते लोक लोकपाळ ।</p>
<p>तेंचि करोनियां विवळ । सांगे प्रांजळ श्रीकृष्ण 
॥ ६२ ॥</p>
<blockquote>
<p><br/></p>

<p>देवानामोक आसीत्‌ स्वर्भूतानां च भुवः पदम्‌ ।</p>
<p>मर्त्यादीनां च भूर्लोकः सिद्धानां त्रितयात्परम्‌ 
॥ १२ ॥</p>
<p>अधोऽसुराणां नागानां भूमेरोकोऽसृजत्प्रभुः । 
त्रिलोक्यां गतयः सर्वाः कर्मणां त्रिगुणात्मनाम्‌ 
॥ १३ ॥</p>
<p><br/></p>
</blockquote>


<p>मागील श्लोकाचे अंतीं । भूर्भुवःस्वर इति ।</p>
<p>यापरी त्रिलोकी श्रीपती । जाण निश्चितीं बोलिला 
॥ ६३ ॥</p>
<p>तेंचि पुढील श्लोकार्था । पाताळलोक होय चौथा ।</p>
<p>तो मृत्युलोक एकात्मता । जाण तत्त्वतां व्याख्यान 
॥ ६४ ॥</p>
<p>इंद्रादि सकळ देवांसी । स्वर्ग निजमंदिर त्यांसी 
।</p>
<p>यक्षरक्षभूतगंधर्वांसी । निवासासी अंतरिक्ष ॥ 
६५ ॥</p>
<p>जेणें पाविजे निजमोक्षासी । जेथूनि गमन लोकांतरासी 
।</p>
<p>ते कर्माभूमी मनुष्यासी । निजभाग्येंसी भूर्लोक 
॥ ६६ ॥</p>
<p>त्रिलोकीवरतें जाण । सिद्ध वोळंगती आपण ।</p>
<p>तें सिद्धांचें सिद्धिस्थान । वसतें जाण निरंतर 
॥ ६७ ॥</p>
<p>अतळ वितळ सुतळ । रसातळ महातळ ।</p>
<p>तळातळ आणि पाताळ । अधःसंख्या सकळ पाताळा ॥ ६८ ॥</p>
<p>सप्तपाताळीं अधिकारमेळू । अतळीं वसे मयपुत्र बळू 
।</p>
<p>प्रतापें अतिप्रबळू । दैत्यमेळू समुदाय ॥ ६९ ॥</p>
<p>वितळीं वसे हाटकेश्वरू । जो उमाकांत कर्पूरगौरू 
।</p>
<p>जेथिले हाटकनदीचा पूरू । सुवर्णसंभारूप्रवाही 
॥ १७० ॥</p>
<p>सुतळीं महावैष्णव बळी । ज्याचा द्वारपाल वनमाळी 
।</p>
<p>प्रल्हादही त्याचिजवळी । वैष्णवकुळीं नांदत ॥ ७१ 
॥</p>
<p>त्रिपुर भेदूनि शंकरू । रसातळीं स्थापिला मयासुरू 
।</p>
<p>तो मायालाघवी महावीरू । सपरिवारू वसताहे ॥ ७२ ॥</p>
<p>माहातळीं कद्रूसुत । जे विषधर क्रोधयुक्त ।</p>
<p>ते सर्प जाण समस्त । तेथ नांदत निजवासें ॥ ७३ ॥</p>
<p>तळातळीं नांदती दानव । निवातकवची वीर सर्व ।</p>
<p>फणिमुख्य राजगौरव । रचना अपूर्व ते ठायीं ॥ ७४ ॥</p>
<p>सातवे पाताळीं वसती नाग । शतसहस्त्र फणिगणभोग ।
</p>
<p>वासुकिप्रभुख अनेग । पद्मिनीभोग भोगिती ॥ ७५ ॥</p>
<p>स्वर्गीं रंभा उर्वशी सुंदरी । कां पाताळीं पद्मिणी 
नारी ।</p>
<p>त्यांच्या सौंदर्याची थोरी । लोकांतरीं वाखाणे 
॥ ७६ ॥</p>
<p>त्या तळीं तीं शतयोजनांवरी । शेष वसे सह्स्त्रशिरी 
।</p>
<p>ज्याचा निजांगावरी । निद्रा करीं मी भगवंत ॥ ७७ ॥
</p>
<p>त्याहूनि तळीं आत्यंतिक । अंधतामिस्त्रादि महानरक 
।</p>
<p>त्याहीतळीं कूर्म देख । आवरणोदक तयातळीं ॥ ७८ ॥</p>
<p>ज्यांचा स्वर्गभोग होय क्षीण । अधोभोगाचें उरे 
पुण्य ।</p>
<p>तेणें पुण्यानुक्रमें जाण । सप्तपाताळीं जन जन्मती 
॥ ७९ ॥</p>
<p>ज्याचे गांठीं पाप चोख । तो भोगी नाना नरक ।</p>
<p>ऐशी त्रिलोकी देख । चतुर्मुख स्वयें रची ॥ १८० ॥</p>
<p>ज्यांसीं निष्कामता नाहीं चित्तीं । जे स्वप्नीं 
न देखती विरक्ती ।</p>
<p>त्यांसी त्रिलोकीवरती गती । नाहीं निश्चितीं उद्धवा 
॥ ८१ ॥</p>
<p>जे न करितीचि माझी भक्ती । जे नायकतीचि माझी कीर्ती 
।</p>
<p>जे माझें रामनाम नुच्चरिती । भवबंधपंक्तिच्छेदक 
॥ ८२ ॥</p>
<p>त्यांसी पुनः पुनः स्वर्गलोक । पुनः पुनः भोगिती 
नरक ।</p>
<p>पुनः पाताळ मृत्युलोक । नानायोनीं दुःख भोगिती 
॥ ८३ ॥</p>
<p>जे त्रिगुणगुणी सदा सकाम । जे सर्वदा करिती सकाम 
कर्म ।</p>
<p>त्यांसी त्रैलोक्यबाहेरी निर्गम । त्रिगुणधर्म 
निघों नेदी ॥ ८४ ॥</p>
<p>सांगीतली पाताळविवंचना । आतां ऐक स्वर्गरचना ।</p>
<p>लोकीं लोकांतरगणना । समूळ जाणा सांगेन ॥ ८५ ॥</p>
<p>रविचंद्रप्रभा जेथवरी । तेथवरी पृथ्वीची थोरी ।
</p>
<p>तळीं पाताळ स्वर्ग वरी । लोकलोकांतरीं निवास ॥ ८६ 
॥</p>
<p>पायीं चालिजे तो भूलोक जोडे । येथूनि सूर्या‌ऐलीकडे 
।</p>
<p>भुवर्लोकींची थोरी वाढे । तेथ वस्ती घडे यक्षरक्षगंधर्वां 
॥ ८७ ॥</p>
<p>भुवर्लोकाहीवरी । सूर्यलोकाची वाढे थोरी ।</p>
<p>पृथ्वीपासूनि लक्षावरी । जाण निर्धारीं रविलोक 
॥ ८८ ॥</p>
<p>वायूपासूनि चक्राकारीं । रविचंद्रतारालोक कुसरी 
।</p>
<p>खेवणोनियां तयावरी । काळ सूत्रधारी भवंडीत ॥ ८९ 
॥</p>
<p>त्या काळाहीवरी माझी सत्ता । माझेनि भेणें काळू 
तत्त्वतां ।</p>
<p>क्षणलवनिमिषावस्था । अधिकन्यूनता हो‌ऊं नेदी ॥ 
१९० ॥</p>
<p>नवल काळचक्रगती । मासां रवि चंद्र समान होती ।</p>
<p>सूर्या‌आड चंद्रासी गती । जाण निश्चितीं दिनद्वयें 
॥ ९१ ॥</p>
<p>ते अमावास्याप्रतिपदेसी । चंद्र चंद्रमंडळीं सावकाशीं 
।</p>
<p>सूर्यसमभागें गमन त्यासी । तें या लोकांसी दिसेना 
॥ ९२ ॥</p>
<p>इतुक्यासाठीं ते दिवशीं । जीवें जित्या चंद्राशीं 
।</p>
<p>नष्टत्व स्थापिती ज्योतिषी । तें लोकांसी सत्य 
मानें ॥ ९३ ॥</p>
<p>रवि चंद्र एकासनीं । सर्वथा नव्हती गमनीं ।</p>
<p>लक्षांतरें वसती दोन्ही । मंडळसमानीं मासांतीं 
गती ॥ ९४ ॥</p>
<p>रवि‌आड गती ज्या ग्रहासी । त्याचा अस्त सांगे ज्योतिषी 
।</p>
<p>सत्य माने या लोकांसी । तो ग्रहो दृष्टीसी दिसेना 
॥ ९५ ॥</p>
<p>दृष्टिसृष्टीचा जो न्यावो । तो ज्योतिषशास्त्रीं 
सत्य पहा हो ।</p>
<p>न दिसे त्याचा अस्तभावो । दिसे तो पहा हो पूजिती 
॥ ९६ ॥</p>
<p>अभ्रा‌आड ग्रहण झालें । देखीलें तेथें पर्व फावलें 
।</p>
<p>न दिसे ते देशीं नाहींच झालें । येणेहीं बोलें वर्तती 
॥ ९७ ॥</p>
<p>रविचंद्रांहूनि आरती । राहुकेतूंची असे वस्ती ।
</p>
<p>ते जैं मंडळा‌आड येती । तैं ग्रासिलें म्हणती रविचंद्रां 
॥ ९८ ॥</p>
<p>राहू सूर्या गिळिता साचें । तैं तोंड जळतें राहूचें 
।</p>
<p>मंडळीं मंडळ आड ये त्यांचे । हें सर्वग्रासांचें 
संमत ॥ ९९ ॥</p>
<p>सूर्य सूर्यमंडळीं राज्य करी । त्याच्या सर्वग्रासाची 
थोरी ।</p>
<p>ज्योतिषी सांगे घरोघरीं । तें देखोनि नरीं महाशब्द 
कीजे ॥ २०० ॥</p>
<p>सूर्यसर्वग्रासाचिया गोठी । जगीं एक बोंब उठी ।
</p>
<p>शेखीं रवि-राहूंसी नाहीं भेटी । स्पर्शही शेवटीं 
असेना ॥ १ ॥</p>
<p>ग्रहचक्र वेगें चळतां पाहीं । रविचंद्रादिकां चालणें 
नाहीं ।</p>
<p>ते निश्चळ निजराज्याच्या ठायीं । न चालतां पाहीं 
चालती ॥ २ ॥</p>
<p>रविलोकाहूनि वरी । चंद्रलोक लक्षांतरीं ।</p>
<p>चंद्रलोकाहूनि दूरी । लक्षांतरीं तारालोक ॥ ३ ॥
</p>
<p>तारालोकाहूनि वरी । बुधलोक दों लक्षांतरीं ।</p>
<p>बुधलोकाहूनि वरी । दों लक्षांतरीं शुक्रलोक ॥ ४ 
॥</p>
<p>मिळोनियां दैत्यगण । ज्याच्या चरणां येती शरण ।
</p>
<p>नित्य घालिती लोटांगण । तो शुक्राचार्य जाण दैत्यगुरु 
॥ ५ ॥</p>
<p>शुक्रलोकाहूनि दों लक्षांतरीं । भौमलोक वसे अंबरीं 
।</p>
<p>भौमलोकाहूनि दों लक्षांतरीं । देवगुरु करी निजवासू 
॥ ६ ॥</p>
<p>ज्याचे चरण वंदिती देख । इंद्रचंद्रवरुणादि अर्क 
।</p>
<p>नित्य येती आवश्यक । तो बृहस्पतिलोक गुरूचा ॥ ७ ॥
</p>
<p>त्याहिवरी लक्ष दोनी । सूर्यसुत वसे शनी ।</p>
<p>लक्षांतरें तेथूनी । सप्त‌ऋषिजनीं निवासू ॥ ८ ॥
</p>
<p>सप्त‌ऋषींची ऋषिपंक्ती । तेथेंचि वसे अरुंधती ।
</p>
<p>यावरी वसे अमरावती । इंद्रसंपत्तीसमवेत ॥ ९ ॥</p>
<p>जेथ अंगें वसे इंद्र जाण । ऐरावती आरोहण ।</p>
<p>पार्षदगण मरुद्‌गण । सुरसेना जाण जयाची ॥ २१० ॥</p>
<p>उच्चैःश्रवा वारू जाण । कल्पतरूंचें उद्यान ।</p>
<p>कामधेनूंचें गोधन । नंदनवन क्रीडेसी ॥ ११ ॥</p>
<p>जेथींच्या पायर्यान चिंतामणी । रंभा उर्वशी विलासिनी 
।</p>
<p>अष्टनायिका नाचणी । ज्याच्या रंगणीं नांदती ॥ १२ 
॥</p>
<p>येणें वैभवें अमरावती । इंद्र तेथील अधिपती ।</p>
<p>येथूनि स्वर्गाचि समाप्ती । त्रैलोक्य निश्चितीं 
या नांव ॥ १३ ॥</p>
<p>आतां त्रैलोक्यबाहेरी । एक लक्ष योजनांवरीं ।</p>
<p>भक्तकृपाळू श्रीहरी । ध्रुवमंडळ करी कृपेने ॥ १४ 
॥</p>
<p>त्रिलोकीं होतां प्रलयकाळ । ध्रुवासी कदा नव्हे 
चळ ।</p>
<p>तो सर्वदा अचळ । यालागीं अढळ ध्रुवपद ॥ १५ ॥</p>
<p>पृथ्वीपासोनि कोटि योजन । महर्लोक वसे जाण ।</p>
<p>तेथ वसती कल्पायु जन । तें वसतिस्थान तयांचें ॥ १६ 
॥</p>
<p>तेथूनि कोटि योजनें देख । वरुता असे जनोलोक ।</p>
<p>तेथ वसती सनकादिक । ऊर्ध्वरेते देख महायोगी ॥ १७ 
॥</p>
<p>तेथूनि दोन कोटि अधिक । वसताहे तपोलोक ।</p>
<p>तेथील निवासी आवश्यक । वैराजदेव देख तपस्वी ॥ १८ 
॥</p>
<p>तपोलोकाहूनि देख । चौकोटी उंच अधिक ।</p>
<p>तेथ वसताहे सत्यलोक । तेथील नायक चतुरानन ॥ १९ ॥</p>
<p>तेथ मूर्तिमंत चारी वेद । मूर्तिमंत धर्म प्रसिद्ध 
।</p>
<p>मूर्तिमंत ब्रह्मचर्य शुद्ध । तपही विशद मूर्तिमंत 
॥ २२० ॥</p>
<p>गायत्री मूर्तिमंत तेथ । वाचा मूर्तिमंत वर्तत 
।</p>
<p>दया मूर्तिमंत नांदत । योग मूर्तिमंत ब्रह्मसदनीं 
॥ २१ ॥</p>
<p>तेथ अग्नि तिनी मूर्तिंमंत । ते एकरूपें त्रिधा 
भासत ।</p>
<p>सत्य सत्यलोकीं मूर्तिंमंत । असत्य तेथ असेना ॥ 
२२ ॥</p>
<p>ते लोकीं वसते कोण लोक । जे गायत्रीमंत्रजापक ।</p>
<p>जे ब्रह्मणतीर्थप्राशक । जे याग‌उपासक निष्काम 
॥ २३ ॥</p>
<p>जे ब्राह्मणकार्यीं निमाले । जे गोसंरक्षणीं जीवें 
गेले ।</p>
<p>जे परोपकारार्थ वेंचले । ते पावले सत्यलोक ॥ २४ ॥
</p>
<p>जे निष्काम द्विजां भजले । जिंहीं निष्काम द्विज 
पूजिले ।</p>
<p>जिंहीं निष्काम द्विज भोजिले । ते पावले सत्यलोक 
॥ २५ ॥</p>
<p>जे कृपाळू दीनार्थ देख । कृपाळू बंधमोचक ।</p>
<p>जे सत्यवादी सात्त्विक । ते सत्यलोकनिवासी ॥ २६ 
॥</p>
<p>जे परापवादीं मूक । परदारानपुंसक ।</p>
<p>जे परद्रव्या पराङ्‌मुख । ते सत्यलोकनिवासी ॥ २७ 
॥</p>
<p>ऐसी सत्यलोकींची स्थिती । तेथींचा ब्रह्मा अधिपती 
।</p>
<p>ब्रह्मसृष्टि याहीवरती । नाहीं निश्चितीं उद्धवा 
॥ २८ ॥</p>
<p>ब्रह्मांडाहूनि वेगळा । कैलास निर्माण करी भोळा 
।</p>
<p>वैकुंठ रची घनसांवळा । हे लोक स्वलीळा निर्मित ॥ 
२९ ॥</p>
<p>होतां ब्रह्मांडा घडामोडी । वैकुंठ कैलास न लगे 
वोढी ।</p>
<p>तेथील वस्तीची अभिनव गोडी । हरिहरभक्त फुडी जाणती 
॥ २३० ॥</p>
<p>तेथ नाहीं काळाचें गमन । नाहीं कर्माचें कर्मबंधन 
।</p>
<p>तेथ नाहीं जन्ममरण । हें भक्त अनन्य पावती ॥ ३१ ॥
</p>
<p>वैकुंठकैलासरचना । सांगतां मन मुके मनपणा ।</p>
<p>ते लोकींची लोकलक्षणा । ऐक विचक्षणा सांगेन ॥ ३२ 
॥</p>
<p>सकळ ब्रह्मांडाबाहेरी । माया‌आवरणाभीतरीं ।</p>
<p>वैकुंठ कैलास हरहरीं । स्वलीलेकरीं निर्मिजे ॥ 
३३ ॥</p>
<p>सकळ जीवां सुखकरू । कैलासीं वसे शंकरू ।</p>
<p>जो कां पार्वतेपरमेश्वरू । जो योगेश्वरू योगियां 
॥ ३४ ॥</p>
<p>जटाजूटी गंगाधर । पिनाकपाणी पंचवक्त्र ।</p>
<p>कर्पूरगौर गोक्षीर । अभयवरदकर निजभक्तां ॥ ३५ ॥
</p>
<p>त्रिमात्रातीत त्र्यंबक । त्रिपुटीत्रिपुर त्रिपुरांतक 
।</p>
<p>त्रिविधताप उच्छेदक । तिनी लोक सुखकारी ॥ ३६ ॥</p>
<p>नागभूषणीं शोभे लीला । रुद्राक्षयुक्त रुंडमाळा 
।</p>
<p>नीळकंठ जाश्वनीळा । भस्मोद्धूलिधूसर ॥ ३७ ॥</p>
<p>त्रिशूळडमरांकित कर । त्रिनेत्र व्याघ्राजिन अंबर 
।</p>
<p>रामनामीं अतितत्पर । करी निरंतर जपमाळा ॥ ३८ ॥</p>
<p>सहस्त्रबाहु बळिपुत्र बाण । श्रृंगी श्रृंगी चंडी 
पार्षद पूर्ण ।</p>
<p>साठी सहस्त्र रुद्रगण । कात्या त्रिशूळ जाण झेलती 
॥ ३९ ॥</p>
<p>गणेश स्वामिकार्तिक । नंदी पंचमुख षण्मुख ।</p>
<p>वीरभद्रसेनानायक । जेणें लाविली सीक दक्षासी ॥ 
२४० ॥</p>
<p>भूत प्रेत पिशाचक । महाप्रथम ज्याचें सैन्यक ।</p>
<p>अवघे शिवांकित देख । शिवनामघोष गर्जती ॥ ४१ ॥</p>
<p>शंभु शिव शूली शंकर । उमाकांत कर्पूरगौर ।</p>
<p>भव भर्ग भवानीवर । कपर्दी ईश्वर महादेव ॥ ४२ ॥</p>
<p>हरहरशंकरनामोच्चारीं । धाकें कळिकाळ पळे दूरी ।
</p>
<p>शिवनामें गर्जे सदा गिरी । गिरीश राज्य करी ते ठायीं 
॥ ४३ ॥</p>
<p>जेथ शिवनामाचा उच्चार । तेथ सुखेंसीं तिष्ठे शंकर 
।</p>
<p>भक्तकृपाळू ईश्वर । भोळा निरंतर भावार्थ्यां ॥ 
४४ ॥</p>
<p>निजदासांचे त्रिगुण वैरी । छेदावया सदा त्रिशूळ 
करीं ।</p>
<p>निजडमरूच्या गजरीं । पापाची उरी उरों नेदी ॥ ४५ ॥
</p>
<p>कैलासीं तृण तरु समस्त । पशु पक्षी जे जे तेथ ।</p>
<p>ते अवघेचि शिवांकित । सर्वरूपें समस्त शिवू नांदे 
॥ ४६ ॥</p>
<p>यापरी ब्रह्मांडाबाहेरी । शिवू स्वलीला निर्माण 
करी ।</p>
<p>नेमूनियां कैलासगिरि । भरू राज्य करी भवानीशीं 
॥ ४७ ॥</p>
<p>आतां वैकुंठींची स्थिती । ऐक सांगेन तुजप्रती ।
</p>
<p>जे ऐकतां चित्तवृत्ती । स्वानंदस्फूर्ती वोसंडे 
॥ ४८ ॥</p>
<p>उंस गाळूनि काढिजे सार । त्याची आळूनि कीजे साकर 
।</p>
<p>तिचेही नाना प्रकार । करिती नानाकर अतिकुशळ ॥ ४९ 
॥</p>
<p>तेवीं चैतन्यचि निश्चितें । मुसावूनि श्रीभगवंतें 
।</p>
<p>वैकुंठ रचिलें तेथें । निजसामर्थ्यें नांदावया 
॥ २५० ॥</p>
<p>स्वलीला सगुण साकार । सुकुमार अतिसुंदर ।</p>
<p>घनश्याम मनोहर । मूर्ति चिन्मात्र चोखडी ॥ ५१ ॥</p>
<p>शंख चक्र पद्म गदा । चारी भुजा सायुधा ।</p>
<p>डोळे लांचावले आनंदा । सगुण गोविंदा देखोनी ॥ ५२ 
॥</p>
<p>मुकुट कुंडले मेखळा । कांसे पिंवळा सोनसळा ।</p>
<p>कौस्तुभ झळके गळां । आपाद वनमाळा शोभत ॥ ५३ ॥</p>
<p>चरणींची गंगा अतिपुनीत । जे जगातें पवित्र करित 
।</p>
<p>ते माथां वाहे उमाकांत । निजस्वार्थ देखोनी ॥ ५४ 
॥</p>
<p>त्या श्रीहरीचें पदद्वंद्व । वानितां मुका झाला 
वेद ।</p>
<p>अगम्य हरीचें निजपद । महिमा अगाध श्रीहरिचरणीं 
॥ ५५ ॥</p>
<p>पाहतां मुकुंदाचें श्रीमुख । फिकें झालें जी पीयूख 
।</p>
<p>डोळ्यां झालें परम सुख । धन्य श्रीमुख हरीचें ॥ ५६ 
॥</p>
<p>ज्याचें निमेषार्ध देखिल्या मुख । हारपे कोटि जन्मांचें 
दुःख ।</p>
<p>त्रिलोकीं न माय हरिख । धन्य श्रीमुख हरीचें ॥ ५७ 
॥</p>
<p>ज्याचा देखिलिया वदनेंदू । बांधू न शके द्वंद्वबाधू 
।</p>
<p>चढता वाढता परमानंदू । स्वानंदकंदू जगाचा ॥ ५८ ॥
</p>
<p>जयाची विक्षेपभ्रुकुटी । रची ब्रह्मांडें उठा‌उठी 
।</p>
<p>ज्याचे रोमकूपीं ब्रह्मांडे कोटी । तो हरि वैकुंठीं 
नांदत ॥ ५९ ॥</p>
<p>ज्याची झालिया कृपादृष्टी । अहंकाराची विरे गांठी 
।</p>
<p>दुसरें दिसों नेदी सृष्टीं । तो हरि वैकुंठीं नांदत 
॥ २६० ॥</p>
<p>जया दादुल्याचें नाम । निर्दाळी गा मरणजन्म ।</p>
<p>समूळ उपडी कर्माकर्म । तो पुरुषोत्तम नांदत ॥ ६१ 
॥</p>
<p>ते वैकुंठीं पाहतां साचार । अवघे चतुर्भुज नर ।</p>
<p>घनश्याम पीतांबरधर । शंख चक्र अवघ्यांसी ॥ ६२ ॥</p>
<p>अवघ्यांचें एक स्वरूप । अवघे दिसती एकरूप ।</p>
<p>जेथ हरि नांदे स्वयें सद्‌रूप । तेथ कोणी कुरूप दिसेना 
॥ ६३ ॥</p>
<p>तेथ नाहीं आधी व्याधी । नाहीं विषयवार्ता उपाधी 
।</p>
<p>स्त्रीपुरुषां समान बुद्धी । जाण त्रिशुद्धी उद्धवा 
॥ ६४ ॥</p>
<p>तेथ नाहीं तहानभूक । नाहीं कामक्रोध द्वंद्वदुःख 
।</p>
<p>नाहीं जन्ममरण निःशेख । ऐसा वैकुंठलोक नांदत ॥ ६५ 
॥</p>
<p>लक्ष्मीनें करावें अवलोकन । यालागीं कष्टती सुरगण 
।</p>
<p>ते लक्ष्मी अंगें आपण । करी संमार्जन वैकुंठी ॥ ६६ 
॥</p>
<p>ते वैकुंठीं जनन्नाथ । उद्धरावया निजभक्त ।</p>
<p>स्वलीला असे नांदत । दीनकृपायुक्त दयाळू ॥ ६७ ॥</p>
<p>अंतीं नाममात्र घेतल्यासाठीं । उद्धरल्या जीवकोटी 
।</p>
<p>तो स्वामी श्रीविष्णु वैकुंठी । दीनकृपादृष्टी 
नांदत ॥ ६८ ॥</p>
<p>जैसा ज्यासी भावार्थ । तैसा पुरवी मनोरथ ।</p>
<p>पढिये पंचम पुरुषार्थ । तो हरी नांदत वैकुंठीं ॥ 
६९ ॥</p>
<p>लोकलोकांतरगणना । ब्रह्मांडसंख्या अवघी जाणा ।
</p>
<p>वैकुंठकैलासरचना । समूळ विवंचना सांगितली ॥ २७० 
॥</p>
<p>लोक सांगीतले भिन्न । तेथील प्राप्तीचे कोण जन ।
</p>
<p>ऐसें कल्पील तुझें मन । ते अर्थीं निरूपण अवधारीं 
॥ ७१ ॥</p>
<p>महर्जनतपःसत्यलोक । वैकुंठरचना अलोलिक ।</p>
<p>तेथील प्राप्तीचे कोण लोक । ते यदुनायक सांगत ॥ ७२ 
॥</p>
<blockquote>
<p><br/></p>

<p>योगस्य तपसश्चैव न्यासस्य गतयोऽमलाः ।</p>
<p>महर्जनस्तपः सत्यं भक्तियोगस्य मद्‌गतिः ॥ १४ ॥
</p>
<p><br/></p>
</blockquote>


<p>निश्चळ करावया निजचित्ता । साधिली प्राणापानसमता 
।</p>
<p>षट्चक्रें भिदूनि तत्त्वतां । पुढें निजात्मता 
पावावी ॥ ७३ ॥</p>
<p>तंव आयुष्या झालें अस्तमान । निजांगीं आदळे मरण 
।</p>
<p>ऐसे निमाले जे योगीजन । त्यांसी ऊर्ध्व गमन महर्जनादि 
लोकीं ॥ ७४ ॥</p>
<p>जो गृहस्थाश्रमी ब्रह्मचारी । ब्रह्मचर्यनेमें 
व्रतधारी ।</p>
<p>जो स्वप्नींहीं नातळे नारी । जो भिक्षाहारी सर्वदा 
॥ ७५ ॥</p>
<p>जो सदा धडधडीत विरक्ती । एक भिक्षा न धरी हातीं ।
</p>
<p>सद्‌गुरूचिया सेवा करिती । आत्मज्ञानप्राप्ती 
पावावया ॥ ७६ ॥</p>
<p>जे संधीं व्हावें आत्मज्ञान । ते संधीसी आलें मरण 
।</p>
<p>ऐशा ब्रह्मचारियासी जाण । ऊर्ध्व गमन महर्जनादि 
लोकीं ॥ ७७ ॥</p>
<p>जे गृहस्थाश्रमीं नेटक । जे अग्निसेवे साग्निक 
।</p>
<p>जे स्वधर्में चित्तशोधक । जे सेवक द्विजदेवां ॥ 
७८ ॥</p>
<p>जे भूतदयाळू भाविक । जे सत्यवादी सात्त्विक ।</p>
<p>जे निजात्मज्ञानसाधक । जे अवंचक गुरुभजनीं ॥ ७९ 
॥</p>
<p>गुरुकृपा साधूनि ज्ञान । पावावें ब्रह्म सनातन 
।</p>
<p>तंव वेंचलें आयुष्यधन । अंगीं निधन आदळलें ॥ २८० 
॥</p>
<p>तेणें खोळंबली ब्रह्मप्राप्ती । परी ऊर्ध्वलोकीं 
होय गती ।</p>
<p>जैसी उपासना विरक्ती । तेणें तारतम्यें जाती महर्जनादि 
लोकीं ॥ ८१ ॥</p>
<p>जे वनवासी वानप्रस्थ । जे वैराग्यें अतिविरक्त 
।</p>
<p>जे कंदमूळफळीं तृप्त । जे सदा नेमस्त आश्रमधर्मीं 
॥ ८२ ॥</p>
<p>वर्षाकाळीं आसारीं राहे । हेमंतीं जळाशयें ।</p>
<p>उष्णकाळीं पंचाग्नी साहे । तपश्चर्या वाहे अतिनिष्ठा 
॥ ८३ ॥</p>
<p>शरिरशोषणाचें पाहे । सर्वथा न धरी भये ।</p>
<p>स्वार्थाचेनि लवलाहें । तपोनिष्ठा साहे दारुण ॥ 
८४ ॥</p>
<p>वैराग्य साधूनि पूर्ण । करावें संन्यासग्रहण ।</p>
<p>साधावया ब्रह्मज्ञान । तेचि काळीं मरण वोढवलें 
॥ ८५ ॥</p>
<p>ऐसोनि देहान्तस्थिती । त्यासी ऊर्ध्वलोकीं होय 
गती ।</p>
<p>महर्जनतपोलोकप्राप्ती । तारतम्यस्थिती उपासना 
॥ ८६ ॥</p>
<p>जो समूळसंकल्पसंन्यासी । लोकलोकांतर न घडे त्यासी 
।</p>
<p>हें न टकेचि गा जयासी । आणि झाले संन्यासी विधियुक्त 
॥ ८७ ॥</p>
<p>जे कां पोटींहून अतिविरक्त । स्वप्नीं धातूंसी 
न लाविती हात ।</p>
<p>जे यतिधर्मीं सदा निरत । जे सदा जपत प्रणवातें ॥ 
८८ ॥</p>
<p>अंगीकारिले आश्रमविधी । उबगू न मानी जो त्रिशुद्धी 
।</p>
<p>मरणीं डंडळीना बुद्धी । त्या गमनसिद्धी सत्यलोकीं 
॥ ८९ ॥</p>
<p>ऐसे सत्यलोकातें पावती । तेथील्या भोगांची ज्यां 
विरक्ती ।</p>
<p>ते ब्रह्म्यासवें मुक्त होती । येर ते येती माघारे 
॥ २९० ॥</p>
<p>ज्यांसी सत्यलोकीं भोगासक्ती । तेही खचोनि माघारे 
येती ।</p>
<p>इतर लोकांची कोण गती । पुनरावृत्ती सोडीना ॥ ९१ ॥
</p>
<p>जेथवरी भोगासती । तेथवरी पुनरावृत्ती ।</p>
<p>जेथ भोगाची निवृत्ती । तेथ चारी मुक्ती आंदण्या 
॥ ९२ ॥</p>
<p>ज्यां लोकीं ज्या भोगविरक्ती । तेथून ते पुढारे 
जाती ।</p>
<p>जे लोकीं ज्या भोगासक्ती । ते खचोनि पडती भूलोकीं 
॥ ९३ ॥</p>
<p>तैसी नव्हे माझी भक्ती । भक्तां नाहीं इतर प्राप्ती 
।</p>
<p>मद्‌भक्तां माझी गती । जाण निश्चितीं उद्धवा ॥ ९४ 
॥</p>
<p>जे सकाम माझी सेवा करिती । त्यांसी कामनाफळीं पडे 
वस्ती ।</p>
<p>ज्यांसी निष्काम माझी भक्ती । त्यांसी माझी प्राप्ती 
अनन्य ॥ ९५ ॥</p>
<p>सकाम भक्तांचे पुरवूनि काम । त्यांसी मी करीं नित्य 
निष्काम ।</p>
<p>निजभक्तांसी निजधाम । मी पुरुषोत्तम पाववीं ॥ ९६ 
॥</p>
<p>यालागीं गोपींची कामासक्ती । म्यांचि आणूनि निष्कामस्थिती 
।</p>
<p>त्यांसी दिधली सा‌उज्यमुक्ती । जाण निश्चितीं उद्धवा 
॥ ९७ ॥</p>
<p>म्यां गोपिकांसी कामू केला । कीं निःशेष कामू त्यांचा 
हरिला ।</p>
<p>न विचारितां या बोला । कृष्ण व्यभिचारला मूर्ख म्हणती 
॥ ९८ ॥</p>
<p>सलोकता आवडे भक्तांसी । तैं मी करीं वैकुंठवासी 
।</p>
<p>भक्त मागे समीपतेसी । करीं मी तयासी जिवलग ॥ ९९ ॥
</p>
<p>हितगुज अळोंच्यासी । हृदयींचें गोड सांगावयासी 
।</p>
<p>उद्धवा तूं जैसा आवडसी । ऐशीच त्यांसीं करीं प्रीति 
॥ ३०० ॥</p>
<p>भक्त मागे सरूपता । त्यासी मी दें चतुर्भुजता ।</p>
<p>शंखचक्रादि सायुधता । घनश्यामता सुरेख ॥ १ ॥</p>
<p>मुकुट कुंडलें मेखळा । कांसे मिरवे सोनसळा ।</p>
<p>वांकी तोडरू चरणकमळा । कौस्तुभ गळां मत्सम ॥ २ ॥</p>
<p>ठाणमाण गुणलक्षण । वीर्य शौर्य गांभीर्य पूर्ण 
।</p>
<p>रूप रेखा समसमान । दोघेही अनन्य सरूपता ॥ ३ ॥</p>
<p>रमा दोघांसी एकत्र देखे । देवो कोण हें ते नोळखे 
।</p>
<p>पार्षदक्रिया ठकलीं ठाके । कोणासी सेवकें सेवावें 
॥ ४ ॥</p>
<p>छत्रधरू चवके चित्तीं । कोणावरी धरूं छत्री ।</p>
<p>चवरधरें चवरें हातीं । कोणाप्रती विंजावें ॥ ५ ॥
</p>
<p>नमना येती ब्रह्मादि देव । तेही मानिती अति‌अपूर्व 
।</p>
<p>दोंमाजीं कोण आदिदेव । त्यांसीही स्वयमेव कळेना 
॥ ६ ॥</p>
<p>जेवीं दीपें दीपू लाविला । न कळे वडील कोण धाकुला 
।</p>
<p>तेवीं माझी सरूपता पावला । न वचे ओळखिला आनासी ॥ 
७ ॥</p>
<p>जेवीं आरिशाचें प्रतिबिंब । दिसे समरूपें स्वयंभ 
।</p>
<p>तैशी सरूपतेची शोभ । सम विडंब दोहींचा ॥ ८ ॥</p>
<p>देवो हो‌ऊनियां प्रसन्न । आपली सरूपता दे संपूर्ण 
।</p>
<p>नेदी हृदयींचा द्विजचरण । श्रीवत्सलांछन अविनाशी 
॥ ९ ॥</p>
<p>श्रीवत्स चिन्ह द्यावयासी पाहीं । विष्णु म्हणे 
मज सामर्थ्य नाहीं ।</p>
<p>तें असे ब्राह्मणाच्या पायीं । त्याचा चरण हृदयीं 
धरिल्या लाभे ॥ ३१० ॥</p>
<p>सरूपतेमाजीं जाण । देवा-भक्तांची हे खूण ।</p>
<p>ज्याचे हृदयीं श्रीवत्सलांछन । तो स्वामी श्रीविष्णु 
जाण सर्वांचा ॥ ११ ॥</p>
<p>ऐशी सरूपता जरी झाली प्राप्त । तरी हा देवो मी एक 
भक्त ।</p>
<p>हा भिन्नत्वाचा भेद किंत । त्या‌आंत उरला असे ॥ १२ 
॥</p>
<p>देवभक्तांमाजीं भेदू । भिन्न सरूपतासंवादू ।</p>
<p>जंव नाहीं अद्वयबोधू । तंव परमानंदू प्रकटेना ॥ 
१३ ॥</p>
<p>सांडूनि भिन भेदवार्ता । भक्त मागे सायुज्यता ।
</p>
<p>ते गोड निरूपणकथा । तेथील स्वादता मी जाणें ॥ १४ 
॥</p>
<p>सायुज्याचें गोडपण । माझें मी जाणें आपण ।</p>
<p>उद्धवा तुज तेंही जाण । साङ्ग संपूर्ण सांगेन ॥ १५ 
॥</p>
<p>देह सरूपता सारिखेपण । हृदयीं भिन्न मीतूंपण ।</p>
<p>ऐशियेही मुक्तीसी जाण । भक्त सज्ञान नातळती ॥ १६ 
॥</p>
<p>मी हो‌ऊनियां मातें । भजन स्वतःसिद्ध आ‌इतें ।</p>
<p>तें सांडूनियां भेदातें । निजभक्त चित्तें नातळती 
॥ १७ ॥</p>
<p>देवेंसी भक्त अनादिसिद्ध । ठायीं मूळींहून अभेद 
।</p>
<p>तेथ दाटूनि जो धरी भेद । तो भक्तिमंद मायिक ॥ १८ ॥
</p>
<p>आर्त जिज्ञासु आणि अर्थार्थी । हे भेद केले मायिका 
भक्ति ।</p>
<p>जे अभेदभावें मज भजती । सायुज्यमुक्ती तयांसी ॥ 
१९ ॥</p>
<p>ज्यांसी रावो रंक समान । वंद्य निंद्य न मनी मन ।
</p>
<p>जे न धरिती देहाभिमान । सायुज्य जाण तयांसी ॥ ३२० 
॥</p>
<p>जैशी आपुली सा‌उली । मिथ्या आपणासवें लागली ।</p>
<p>तैशी देहबुद्धि ज्यांसी झाली । त्यांसी फावली सायुज्यता 
॥ २१ ॥</p>
<p>जन्मूनि छाया सरिसी वाढे । माझी हे ममता नुठी पुढें 
।</p>
<p>ऐसे देहाचें न बाधी सांकडें । सायुज्य रोकडें तयासी 
॥ २२ ॥</p>
<p>सांडूनि देहाची विषयासक्ती । जो करी भावें अभेदभक्ती 
।</p>
<p>त्यासीचि सायुज्यमुक्ती । जाण निश्चितीं उद्धवा 
॥ २३ ॥</p>
<p>ज्यासी देहीं नुठी मीपण । भूतमात्रीं न देखे तूंपण 
।</p>
<p>त्यासी सायुज्यमुक्ति जाण । साङ्ग संपूर्ण सांपडे 
॥ २४ ॥</p>
<p>जेवढी मज आत्म्याची व्यक्ती । तेवढीच त्याची प्रतीती 
।</p>
<p>त्यासीच सायुज्यता मुक्ती । सहज आपैती उद्धवा ॥ 
२५ ॥</p>
<p>त्यासी विष्णुस्वरूप व्हावा देहो । हा सर्वथा नुपजे 
अहंभावो ।</p>
<p>त्यासी विष्णुसगट स्वदेह वावो । यालागीं सारूप्य 
पहा हो वांछीना ॥ २६ ॥</p>
<p>निजविवेकें पाहतां ठायीं । देहो तितुका मिथ्या 
पाहीं ।</p>
<p>तेथ सारूप्यता कोणें ठायीं । सज्ञानीं कायी मागावी 
॥ २७ ॥</p>
<p>सायुज्यता आलिया हाता । वस्तूवीण ठावो नाहीं रिता 
।</p>
<p>सकळ भूतीं एकात्मता । सायुज्य तत्त्वतां या नांव 
॥ २८ ॥</p>
<p>सकळ रूपें नांदतें जग । तें जो जाणे आपुलें अंग ।
</p>
<p>आपण सर्वात्मा अभंग । त्यासीच साङ्ग सायुज्य ॥ २९ 
॥</p>
<p>मी एक सबाह्याभ्यंतरीं । मी एक जंगमीं स्थावरीं 
।</p>
<p>मीचि आत्मा चराचरीं । जाण त्याचे घरीं सायुज्य नांदे 
॥ ३३० ॥</p>
<p>मीचि एक एकला । एकपणेंचि संचला ।</p>
<p>ज्यासी द्वैताचा दुष्काळ पडिला । सत्य पावला सायुज्य 
॥ ३१ ॥</p>
<p>एवं भावार्थाच्या अतिप्रीतीं । जें जें निजभक्त 
वांछिती ।</p>
<p>तें तें मे पुरवीं श्रीपती । चारी मुक्ती भक्तांसी 
॥ ३२ ॥</p>
<p>यावेगळे माझे प्रिय भक्त । भक्तिप्रतापें प्रतापवंत 
।</p>
<p>भजनशौर्य अति‌अद्‌भुत । निष्काम निरत मद्‌भजनीं 
॥ ३३ ॥</p>
<p>आर्त जिज्ञासु अर्थार्थी । या कल्पना न धरोनि हातीं 
।</p>
<p>नित्य निष्काम अतिप्रीतीं । मज भजती महाभाग ॥ ३४ 
॥</p>
<p>नेघती सालोक्य सामीप्य सरूपता । शेखीं न मागती सायुज्यता 
।</p>

<p>निष्काम भजतीं भगवंता । भक्ती तत्त्वतां या नांव 
॥ ३५ ॥</p>
<p>नवल भजनाची परवडी । आवडीतें प्रसवे आवडी ।</p>
<p>क्षणोक्षण चढोवढी । नित्य नूतन गोडी प्रेमाची ॥ 
३६ ॥</p>
<p>माझिया आवडीं तत्त्वतां । सर्वस्वें वेंचित जीविता 
।</p>
<p>कदा पालट नव्हे चित्ता । भावार्थतां विश्वासी ॥ 
३७ ॥</p>
<p>मीच एक देवाधिदेवो । सर्वभूतीं माझाचि भावो ।</p>
<p>विकल्प विकृति संदेहो । घालितां पहा हो उपजेना ॥ 
३८ ॥</p>
<p>नवल भावार्थाची थोरी । मद्‌भावें देखे नरनारी ।
</p>
<p>श्वानसूकरादि आकारीं । नमस्कारी मद्‌भावें ॥ ३९ 
॥</p>
<p>नवल त्याची भजनख्याती । सायुज्याचि चारी मुक्ती 
।</p>
<p>माझ्या नांवावरूनि ओंवाळिती । भक्ती पढियंती येणें 
पाडें ॥ ३४० ॥</p>
<p>मांडल्या अतिविघ्न सांकडें । ग्लानी न करिती आणिकांकडे 
।</p>
<p>जाणती रामनामापुढें । विघ्न बापुडें ते कायी ॥ ४१ 
॥</p>
<p>गगन पडों पाहे कडाडें । पृथ्वी उलथावया गडबडे ।</p>
<p>ऐसें मांडलिया सांकडे । नाम पढे श्रीहरीचें ॥ ४२ 
॥</p>
<p>ऐशी देखोनि अनन्य प्रीती। मी सर्वस्वें भुललों 
श्रीपती ।</p>
<p>मग न पाहतां कुळ जाती । त्याच्या घराप्रती मी धांवें 
॥ ४३ ॥</p>
<p>ते न घेती वैकुंठींची वाट । त्यांचें घरचि मी करीं 
वैकुंठ ।</p>
<p>तेथें चिन्मात्रें फुटे पाहांट । पिके पेंठ संतांची 
॥ ४४ ॥</p>
<p>उपनिषदें येती तयांपाशीं । स्वधर्म ये सुखवस्तीसी 
।</p>
<p>नारदादि सनकादिकांसी । तया घरासी अतिप्रीती ॥ ४५ 
॥</p>
<p>गर्जती नामाचे पवाडे । माझी कीर्ति गाती वाडेंकोडें 
।</p>
<p>माझ्या रामनामापुढें । द्वंद्वाचें उडे बाधकत्व 
॥ ४६ ॥</p>
<p>ऐशी देखोनि माझी भक्ती । वोरसोनियां निजशांती ।
</p>
<p>धांवोनि ये तयांप्रती । वोळली मागुती जावों विसरे 
॥ ४७ ॥</p>
<p>त्यांसी छळों ये जें जें दूषण । तें तें त्यांसी 
होय भूषण ।</p>
<p>माझे भक्तीचें प्रसन्नपण । जाण संपूर्ण या नांव 
॥ ४८ ॥</p>
<p>तेथ सायुज्यादि चारी मुक्ती । त्यांचे सेवेसी स्वयें 
येती ।</p>
<p>ते जेथ विषय सेवूं जाती । तेथ सायुज्यमुक्ती सेवा 
करी ॥ ४९ ॥</p>
<p>ऋद्धिसिद्धि त्याच्या घरीं । हो‌ऊनि राहती कामारी 
।</p>
<p>तरी तो सिद्धींची चाड न धरी । माझे भक्तीवरी निश्चयो 
॥ ३५० ॥</p>
<p>ऐशी देखोनि निश्चयें भक्ती । मीही करीं अनन्य प्रीती 
।</p>
<p>भक्त जे‌उती वास पाहती । ते‌उता मी श्रीपती स्वयें 
प्रकटें ॥ ५१ ॥</p>
<p>भक्त स्वभावें बोलों जाये । त्याचें बोलणें मीचि 
होयें ।</p>
<p>त्याचे बोलण्या सबाह्यें । मीचि राहें शब्दार्थें 
॥ ५२ ॥</p>
<p>तो कौतुकें खेळे खडे । ते खडेचि मज होणें घडे ।</p>
<p>तो कृपाळु पाहे जयाकडे । त्याचे छेदीं मी गाढे भवबंध 
॥ ५३ ॥</p>
<p>तो वास पाहे जेणें मोहरी । ते‌उती मी सुखाची सृष्टी 
करीं ।</p>
<p>तो म्हणे जयातें उद्धरीं । तो मी स्वपदावरी बैसवीं 
॥ ५४ ॥</p>
<p>त्यासी अल्पही विचंबू पावे । तो सर्वांगें मी करूं 
धांवें ।</p>
<p>त्याचें नाम जिंहीं स्मरावें । त्यांसी म्यां तारावें 
सर्वथा ॥ ५५ ॥</p>
<p>जेवीं तान्हयालागीं माता । तेवीं भक्तांची मज चिंता 
।</p>
<p>त्यांची सेवाही करितां । मी सवर्था लाजेंना ॥ ५६ 
॥</p>
<p>माता बाळकाचें पुरवी कोड । तैसे ते माझे लळेवाड ।
</p>
<p>त्यांचें प्रेमचि मज गोड । उपचारचाड मज नाहीं ॥ ५७ 
॥</p>
<p>मी शरीर तो माझा आत्मा । प्रेमळ असे पढिया आम्हां 
।</p>
<p>प्रेमळावरती सीमा । भक्तीचा महिमा चढेना ॥५८ ॥</p>
<p>त्यासी झणें काळ संहारी । यालागीं त्या आंतबाहेरी 
।</p>
<p>मी निजांगाचें दुर्ग करीं । ऐशी प्रीति पुरी प्रेमळाची 
॥ ५९ ॥</p>
<p>तेथ काळाचेनि हटतटें । लावूनि ब्रह्मस्थितीचे वाटे 
।</p>
<p>माझे भक्त नेटेंपाटें । आपणिया आंतवटें स्वसुखें 
वसवीं ॥ ३६० ॥</p>
<p>त्याचें स्वाभाविक कर्म जाण । तें माझे प्रीतींचे 
पूजन ।</p>
<p>तो देखे तें माझें दर्शन । त्याची चावटी तें स्तवन 
खुणेचें माझें ॥ ६१ ॥</p>
<p>तो स्वयें करी आरोगण । तेंचि मज नैवेद्य‌अर्पण ।
</p>
<p>त्याची निद्रा ते जाण । समाधि संपूर्ण पैं माझी ॥ 
६२ ॥</p>
<p>त्याचा निमेषोन्मेषांचा व्यापार । तो मज अत्यंत 
प्रियकर ।</p>
<p>त्याचे श्वासाचे परिवार । मज अपार सुखविती ॥ ६३ ॥
</p>
<p>भक्तांची शरीरस्वभावस्थिती । तेणें मी सुखावें 
श्रीपती ।</p>
<p>ऐसे सप्रेम भक्त आवडती । माझी अनन्यप्रीती मद्‌भक्तां 
॥ ६४ ॥</p>
<p>चारी पुरुषार्थां नातळती । उपेक्षूनि चारी मुक्ती 
।</p>
<p>सप्रेम करिती माझी भक्ती । मजचि पावती मद्‌भक्त 
॥ ६५ ॥</p>
<p>गंगा सागरीं मीनली मिळे । मीनली त्याचीच त्यावरी 
लोळे ।</p>
<p>तैसा भक्त मिळोनि भावबळें । माझे भक्तीचे सोहळे 
मजमाजीं भोगी ॥ ६६ ॥</p>
<p>जेवीं कां भरें तरुणांगी । तरुणपण भोगी सर्वांगीं 
।</p>
<p>तेवीं भक्त मिळोनि मजलागीं । माझे भक्तीचें भोगी 
वैभव ॥ ६७ ॥</p>
<p>कां सतरावीचें गोडपण । चंद्र जाणे आपुलें आपण ।</p>
<p>तेवीं मी हो‌ऊनि माझें भजन । भक्त सज्ञान जाणती ॥ 
६८ ॥</p>
<p>जातिस्वभावें उदक एक । तेंचि गंगा यमुना नांवीं 
देख ।</p>
<p>प्रयागसंगमीं उद्धरी लोक । तेवीं भक्त भाविक मद्योगें 
॥ ६९ ॥</p>
<p>तेवीं माझे भक्त मज मिळून । अनन्य करिती माझे भजन 
।</p>
<p>येथ भाविक सात्त्विक अतिदीन । उद्धरती जाण मद्योगें 
॥ ३७० ॥</p>
<p>पृथ्वी निधानें भरली आहे । परी पायाळेंवीण प्राप्ती 
नोहे ।</p>
<p>तेवीं आत्मा स्वतः सिद्ध आहे । गुरुकृपा लाहे तैं 
प्राप्ती ॥ ७१ ॥</p>
<p>चहूं पुरुषार्थातें त्यागिती । चारी मुक्ति उपेक्षिती 
।</p>
<p>पंचम पुरुषार्थाची भक्ती । मज पढियंती उद्धवा ॥ 
७२ ॥</p>
<p>येचि भक्तीचें मज कोड । हेचि भक्त माझे लळेवाड ।</p>
<p>मज अवाप्तकामा त्यांची चाड । ऐसें प्रेम गोड तयांचें 
॥ ७३ ॥</p>
<p>आम्ही प्रेमाचे पाहुणे । भावार्थाचे आंदणे ।</p>
<p>म्यां अनन्याची सेवा करणें । जीवेंप्राणें सर्वस्वे 
॥ ७४ ॥</p>
<p>माझें नाम आत्माराम । मी अवाप्तसकळकाम ।</p>
<p>परी प्रेमळांलागीं सकाम । ऐसें गोड प्रेम तयांचें 
॥ ७५ ॥</p>
<p>मग आपुलिये संवसाटीं । प्रेमळू घें मी उठा‌उठी ।
</p>
<p>वरीव सुखही दें शेवटीं । मज प्रीति मोटी प्रेमाची 
॥ ७६ ॥</p>
<p>प्रेम मजसीं मोलें अधिक । संवसाटी करितां नव्हे 
देख ।</p>
<p>यालागीं वरीव देतां सुख । न ये तैं सेवक सेलेचा होय 
॥ ७७ ॥</p>
<p>प्रेमाचा जिव्हाळा पूर्ण । भावार्थाची उणखूण ।</p>
<p>जाणता मी एक श्रीकृष्ण । इतरांसी जाण कळेना ॥ ७८ 
॥</p>
<p>मज गोपिकांची कोण गोडी । त्यांच्या प्रेमाची जाति 
चोखडी ।</p>
<p>यालागीं मज त्यांची आवडी । अतिगाढी उद्धवा ॥ ७९ ॥
</p>
<p>कुब्जा काय सुंदर होती । तिच्या प्रेमाची मज प्रीती 
।</p>
<p>राधा प्रार्थीं मी वनाप्रती । काय विषयासक्तीलागूनी 
॥ ३८० ॥</p>
<p>कोण भक्ती केली गोपाळीं । काय तीं सोंवळीं कीं ओंवळीं 
।</p>
<p>त्यांचे उच्छिष्ट कवळ मी गिळीं । प्रेमसंमेळीं 
डुल्लत ॥ ८१ ॥</p>
<p>पांडवांच्या बाचें मी काय लागें । त्यांचीं वेवटें 
सोशीं अनेगें ।</p>
<p>मी सुदाम्याच्या पायां लागें । काय त्याचेनि पांगें 
पांगलों ॥ ८२ ॥</p>
<p>मी काय अन्नासी दुकाळलों । तो यज्ञपत्न्यां सीं 
मागों गेलों ।</p>
<p>मी भावार्थाचा भुकेलों । प्रेमाच्या पावलों पाहुणेरा 
॥ ८३ ॥</p>
<p>माझी काय क्षीण झाली शक्ती । मज गोपिका दावीं बांधिती 
।</p>
<p>त्यांच्या निजप्रेमाची जाती । मी स्वयें श्रीपती 
पोखितू ॥ ८४ ॥</p>
<p>मी न लागतां कोणाची कवडी । अर्जुनाचीं धूतसे घोडीं 
।</p>
<p>धर्माघरीं उच्छिष्टें काढीं । मज अति‌आवडी प्रेमाची 
॥ ८५ ॥</p>
<p>मज प्रेमळांची अति‌आवडी । ते लोकेषणालाज दवडी ।
</p>
<p>महत्त्वाच्या विसरवी कोडी । त्यांचा सेवेची जोडी 
मजलागीं ॥ ८६ ॥</p>
<p>सकळ अळंकार ले‌ऊनि माता । निजपुत्र मस्तकीं लाडवितां 
।</p>
<p>त्याच्या कंटाळेना थुंकमुता । तेवीं प्रेमळें सर्वथा 
मजलागीं ॥ ८७ ॥</p>
<p>ऐसा प्रेमाचेनि अतिपांगें । म्यां पंगिस्त हो‌इजे 
श्रीरंगें ।</p>
<p>यालागीं तया पुढेंमागें । सदा सर्वांगें तिष्ठत 
॥ ८८ ॥</p>
<p>उद्धवा यादवा समस्त । असतां माझें बहुत गोत ।</p>
<p>तूंचि प्रियकर मज जो येथ । माझें प्रेम अद्‌भुत तुजलागीं 
॥ ८९ ॥</p>
<p>हे ऐकोनि देवाची गोठी । उद्धवें पायीं घातली मिठी 
।</p>
<p>देवो सुखावोनि पोटीं । उठा‌उठी आलिंगी ॥ ३९० ॥</p>
<p>हृदयीं हृदय जाले संलग्न । देहीं देहा पडिलें आलिंगन 
।</p>
<p>मनेंसीं एक झालें मन । स्वानंद पूर्ण वोसंडे ॥ ९१ 
॥</p>
<p>देवो विसरला देवपण । भक्ता नाठवे भक्तगण ।</p>
<p>दोघांचें उडालें दोनीपण । स्वानंदीं पूर्ण बुडाले 
॥ ९२ ॥</p>
<p>सेव्यसेवकता ठेली गोठी । द्वैतभावाची खुंटली दृष्टी 
।</p>
<p>भक्तिसाम्राज्याच्या पाटीं । दोघां झाली भेटी निजात्मता 
॥ ९३ ॥</p>
<p>स्थूळ लिंग आणि कारण । इंहीं उपलक्षिजे माहाकारण 
।</p>
<p>ते देहचतुष्टयाची आठवण । आठवितें कोण ते ठायीं ॥ 
९४ ॥</p>
<p>तेथ निबिड आणि निघोट । सुखस्वरूप घनदाट ।</p>
<p>नाहीं आदि मध्य शेवट । तें झालें प्रकट स्वयंभ ॥ 
९५ ॥</p>
<p>नवल देवाचें पूर्णपण । तेथही लाघव केलें जाण ।</p>
<p>मोडों नेदीचि उद्धवपण । ऐसा भक्त आन मज मिळेना ॥ 
९६ ॥</p>
<p>उद्धवा‌ऐसा मजपाशीं । कोण मिळेल अळोंचासी ।</p>
<p>माझे निजगोड कोणापाशीं । म्यां सावकाशीं सांगावें 
॥ ९७ ॥</p>
<p>मज निजधामा गेलिया जाण । माझें जें निःसीम निजज्ञान 
।</p>
<p>त्यासी उद्धव शुद्ध सांठवण । यालागीं उद्धवपण राखिलें 
॥ ९८ ॥</p>
<p>उद्धव स्वानंदी निमग्न । त्यासी थापटूनि आपण ।</p>
<p>सावध करी श्रीकृष्ण । येरा भक्तपण आठवलें ॥ ९९ ॥</p>
<p>म्हणे जय जय श्रीकृष्णनाथा । जें मज सुख दाविलें 
आतां ।</p>
<p>तें नित्य निर्वाहे सर्वथा । ऐशी कृपा तत्त्वतां 
करावी ॥ ४०० ॥</p>
<p>तंव श्रीकृष्ण म्हणे उद्धवा । हा माझा निजगुह्य 
गोप्य ठेवा ।</p>
<p>तुज म्यां सांगीतला कणवा । पुरुषार्थ पांचवा या 
नांव ॥ १ ॥</p>
<p>हें वेदशास्त्रां अगम्य । सकळ देवांसी अतिदुर्गम 
।</p>
<p>जेणें लुब्धें मी पुरुषोत्तम । तें हें भक्त प्रेमरहस्य 
॥ २ ॥</p>
<p>मज वश्य करावयाचें वर्म । पोटीं धरावें भक्तिप्रेम 
।</p>
<p>चहूं मुक्तींचा पडे भ्रम । पुरुषार्थकाम वोसरे 
॥ ३ ॥</p>
<p>ज्यासी माझी सप्रेम भक्ती । त्याचेनि नांवें विघ्नें 
पळती ।</p>
<p>मजवेगळी अन्यथा गती । करावया प्राप्ती कोणाची ॥ 
४ ॥</p>
<p>जयासी माझी अनन्य भक्ती । तेथ माझी पूर्ण कृपास्थिती 
।</p>
<p>मद्‌भक्तां मजवेगळी गती । कदा कल्पांतीं असेना 
॥ ५ ॥</p>
<p>वेदविधीं करावा बाधू । तो निःश्वसित माझा वेदू ।
</p>
<p>जेथ माझा पूर्ण कृपाबोधू । तेथ विधिवादू बाधीना 
॥ ६ ॥</p>
<p>जे कां माझे भक्त सकाम । ते फळभोगांतीं हो‌ऊनि निष्काम 
।</p>
<p>तेही ठाकिती माझें निजधाम । भक्तां अन्यगमन असेना 
॥ ७ ॥</p>
<p>ज्यासी माझें अनन्य भजन । स्वकर्म त्याचे सेवी चरण 
।</p>
<p>विधिवेदू वोळंगे अंगण । त्यासी अन्यथागमन असेना 
॥ ८ ॥</p>
<p>जेथ सप्रेम नाहीं माझी भक्ती । तेथ कर्में अवश्य 
बाधती ।</p>
<p>कर्मास्तव अन्यथागती । अभक्त पावती उद्धवा ॥ ९ ॥
</p>
<p>जेथ माझी साचार भक्ती । तेथ कर्माची न चले गती ।</p>
<p>मद्‌भक्तां माझी प्राप्ती । सत्य निश्चितीं या 
हेतू ॥ ४१० ॥</p>
<p>भक्तांसी सर्वांभूतीं मद्‌भावो । तेथ कर्मबंधा 
कैंचा ठावो ।</p>
<p>कर्मानुगती खुंटली पहा हो । मत्प्राप्ति स्वयमेवो 
मद्‌भक्तां ॥ ११ ॥</p>
<p>भक्त पा‌ऊल ठेवी अवनीं । परी म्यां ठेविलें न धरी 
मनीं ।</p>
<p>कर्ता भगवंत सत्य मानी । यालागीं कर्मबंधनीं बांधवेना 
॥ १२ ॥</p>
<p>भक्तांस नाहीं अन्यथा गती । मद्‌भक्तां माझी अनन्य 
प्रीती ।</p>
<p>त्या भक्तभावार्थाच्या युक्ती । विशद श्रीपती स्वयें 
केल्या ॥ १३ ॥</p>
<p>‘न मे भक्तः प्रणश्यति’ । हें बोलिला अर्जुनाप्रती 
।</p>
<p>तें साचार बिरुद श्रीपती । तो भक्तां अन्यगती घडोंचि 
नेदी ॥ १४ ॥</p>
<p>भक्तशापाची ऐकतां गोठी । देवो कैवारें सवेग उठी 
।</p>
<p>सुदर्शन लावूनि पाठी । केला हिंपुटी दुर्वासा ॥ 
१५ ॥</p>
<p>एका अंबरीषाकारणें । दहा गर्भवास सोशिले जेणें 
।</p>
<p>तो अनन्य भक्तांसी उणें । कोण्याही गुणें येवों 
नेदी ॥ १६ ॥</p>
<p>भक्तकैवारी श्रीकृष्ण । हे भावार्थाची निजखूण ।
</p>
<p>एका जनार्दना शरण । भावो प्रमाण भक्तीसी ॥ १७ ॥</p>
<p>शुद्धभावेंवीण जे भक्ती । तेचि दांभिक जाण निश्चितीं 
।</p>
<p>ते अपक्वचि राहे प्राप्ती । जेवीं कांकड जाती मुगांची 
॥ १८ ॥</p>
<p>‘भक्तियोगस्य मद्‌गतिः’ । हे मूळपदींची पदस्थिती 
।</p>
<p>तेंचि वाढविलें किती । ऐसें श्रोतीं न म्हणावें 
॥ १९ ॥</p>
<p>‘मद्‌गती’ या पदाची व्युत्पत्ती । कोण आहे जाणे 
किती ।</p>
<p>हें रहस्य जाणे विरळा क्षितीं । यालागीं क्षमा श्रोतीं 
करावी ॥ ४२० ॥</p>
<p>हो कां भक्ती माझी निजजननी । ज्यां प्रेमपान्हां 
ये वाढवूनी ।</p>
<p>सरता केलों भगवद्‌भजनीं । ते म्यां गौण महिमेनीं 
वानिली ॥ २१ ॥</p>
<p>भगवद्‌भक्तीचें महिमान । मी केवीं जाणें अज्ञान 
।</p>
<p>जें बोलिलों तें सर्वथा गौण । क्षमा पूर्ण करावी 
॥ २२ ॥</p>
<p>भक्ति माझी निजमा‌उली । ते मी आपुल्या बोबडे बोलीं 
।</p>
<p>ग्रंथाधारें गौरविली । सप्रेम भुली भुलोनी ॥ २३ 
॥</p>
<p>प्रेमाची निजजाति कैशी । आठवों नेदी आठवणेसी ।</p>
<p>एवं विसरवूनि हेतूसी । भक्तिरहस्यासी बोलविलें 
॥ २४ ॥</p>
<p>जेवीं कां निजबाळकातें । मा‌उली बोल बोलवी त्यातें 
।</p>
<p>तेवीं भक्तीनें मज केलें येथें । म्यां चुकी कोणातें 
ठेवावी ॥ २५ ॥</p>
<p>मा‌उलीचें लोभाळूपण । प्रकट करी तो मूर्ख जाण ।</p>
<p>याहीपरी मी अज्ञान । चुकलेपण दिसताहे ॥ २६ ॥</p>
<p>उडिदीं काळें जेथींच्या तेथें । तेवीं चुकलेपण 
माझें येथें ।</p>
<p>चुकीचि मानावी निश्चितें । हेंही गुरुनाथें वारिलें 
॥ २७ ॥</p>
<p>चुकलेपणचि मानितां । मी हों पाहें कवि कर्ता ।</p>
<p>मीपण नावडे गुरुनाथा । तेणें तें तत्त्वतां सांडविलें 
॥ २८ ॥</p>
<p>साङ्ग झालिया कथाकथन । तेणें श्लाघें न घ्यावें 
मीपण ।</p>
<p>तंव गुरूंनीं दावूनि निजखूण । मीतूंपण उडविलें 
॥ २९ ॥</p>
<p>हेही बोल बोलता । मी नव्हें नव्हें गा सर्वथा ।</p>
<p>मी नव्हें कवि कर्ता । हें गुरूंचे तत्त्वतां गुरु 
जाणे ॥ ४३० ॥</p>
<p>तंव श्रोते म्हणती चमत्कार । भक्तिसुखाचें सुखसार 
।</p>
<p>भक्तिपरमामृतसागर । उघड साचार तुवां केला ॥ ३१ ॥
</p>
<p>भागवत मुख्य भक्तिप्रधान । जें भक्तीचें सुख सनातन 
।</p>
<p>तें करतळामळ करूनि जाण । तुवां परिपूर्ण दाविलें 
॥ ३२ ॥</p>
<p>तुवां हा थोर केला उपकार । तरावया स्त्रियादि शूद्र 
।</p>
<p>जग व्हावया भजनतत्पर । भागवत निजसार काढिलें ॥ ३३ 
॥</p>
<p>भागवतींचें गुप्त पीयूख । तें त्वां प्रकटिलें 
भक्तिसुख ।</p>
<p>तेणें संत सुखावले देख । श्रोते सकळिक निवाले ॥ ३४ 
॥</p>
<p>तुज संतोषोनि श्रीपती । दीधली आपली निजभक्ती ।</p>
<p>यालागीं तुवां भक्तीची कीर्ती । यथार्थस्थितीं 
वर्णिली ॥ ३५ ॥</p>
<p>तुझे भक्त्तीचा एकेक बोल । ब्रह्मसुखेंसीं सखोल 
।</p>
<p>त्याहीमाजीं प्रेमाची वोल । येताति डोल चित्सुखें 
॥ ३६ ॥</p>
<p>तुज वाखाणितां निजभक्ती । प्रेमें वोसंडे चित्तवृत्ती 
।</p>
<p>विसरोनियां ग्रंथस्फूर्ती । भक्तीची कीर्ती वानिशी 
॥ ३७ ॥</p>
<p>निजा‌आवडी वाडेंकोडें । वानितां भक्तीचे पवाडे 
।</p>
<p>तुज नाठवे मागेंपुढें । प्रेम गाढें जाणवलें ॥ ३८ 
॥</p>
<p>जंव जंव भक्तीचें निरूपण । अधिकाधिक वाढतां जाण 
।</p>
<p>तंव तंव येतसे स्फुरण । तेथ कोण पुरे म्हणेल ॥ ३९ 
॥</p>
<p>जंव जंव निरूपणा वाढी । तंव तंव भक्तीची अधिक गोडी 
।</p>
<p>तेणें श्रोत्यांचीही आवडी । चढोवढी वाढली ॥ ४४० 
॥</p>
<p>करितां भक्तिसुखनिरूपण । श्रोते वक्ते लांचावले 
जाण ।</p>
<p>होतां अमृतांचे आरोगण । पुरे कोण म्हणों शके ॥ ४१ 
॥</p>
<p>यापरी गा अतिप्रीतीं । वाढली निरूपणीं भक्ती ।</p>
<p>ते आवरूनियां स्फूर्ती । पुढील ग्रंथार्थीं प्रवर्तें 
॥ ४२ ॥</p>
<p>हें ऐकोनि संतवचन । केलें साष्टांग नमन ।</p>
<p>भली दीधली आठवण । येरवीं निरूपण नावरतें ॥ ४३ ॥</p>
<p>‘भक्तियोगस्य मद्‌गतिः’ । ये पदाची पदव्युत्पत्ती 
।</p>
<p>निरूपिली भगद्‌भक्ती । जेणें भगवत्प्राप्ती अतिसुलभ 
॥ ४४ ॥</p>
<p>हे न करितां भगवद्‌भक्ती । त्रिगुणगुणीं जीवपंक्ती 
।</p>
<p>बांधिल्या संसारीं उन्मज्जती । तेही स्थिती हरि 
सांगे ॥ ४५ ॥</p>
<blockquote>
<p><br/></p>

<p>मया कालात्मना धात्रा कर्मयुक्तं इदं जगत्‌ ।</p>
<p>गुणप्रवाह एतस्मिन्‌ उन्मज्जति निमज्जति ॥ १५ ॥
</p>
<p><br/></p>
</blockquote>


<p>मुख्य मूळीं मी जगाचा धरिता । स्त्रष्टृमीचि स्त्रजिता 
।</p>
<p>विष्णुरूपें मी प्रतिपाळिता । मीचि संहर्ता रुद्ररूपें 
॥ ४६ ॥</p>

<p>हे त्रिगुण काळाची काळसत्ता । तो मी निजकाळ तत्त्वतां 
।</p>
<p>स्त्रजिता पाळिता संहर्ता । गुणावस्थाविभागें 
॥ ४७ ॥</p>
<p>जनांचें वासनाकर्म विचित्र । तेचि काळसत्ता निजसूत्र 
।</p>
<p>तेणें रचिला संसार । चराचर गुणबद्ध ॥ ४८ ॥</p>
<p>गुणकर्में स्वर्गा चढे । गुणकर्में नरकीं पडे ।
</p>
<p>नाना योनींचें सांकडें । भोगणें घडे गुणकर्में 
॥ ४९ ॥</p>
<p>स्वर्ग भोगूनि वाडेंकोडें । महर्जनतपोलोकांपुढें 
।</p>
<p>सत्यलोकवरी वरता चढे । उन्मज्जन घडे या नांव ॥ ४५० 
॥</p>
<p>पशुपक्षिस्थावरांत । वृक्षपाषाणकृमित्व प्राप्त 
।</p>
<p>महानरकीं अधःपात । निमज्जन एथ त्या नांव ॥ ५१ ॥</p>
<p>उंचीं चढोनि नीचीं पडणे । भोगवी नाना जन्ममरणें 
।</p>
<p>तें प्रकृतिपुरुषांचें साजणें । जीवबंधनें भागवी 
॥ ५२ ॥</p>
<blockquote>
<p><br/></p>

<p>अणुर्बृहत्‌ कृशः शूलो यो यो भावः प्रसिध्यति ।
</p>
<p>सर्वोऽपि उभयसंयुक्तः प्रकृत्या पुरुषेण च ॥ १६ 
॥</p>
<p><br/></p>
</blockquote>


<p>अणु म्हणिजे अतिसूक्ष्म सान । बृहत्‌ म्हणिजे विशाळ 
जाण ।</p>
<p>कृश म्हणिजे किरकोळपण । स्थूळ तें पूर्ण जडावयवीं 
॥ ५३ ॥</p>
<p>जें जें दृष्टिगोचर झालें । जें जें नांवरूपा आलें 
।</p>
<p>तें तें उभययोगें केलें । जाण घडलें प्रकृतिपुरुषीं 
॥ ५४ ॥</p>
<p>जें उभययोगसंभव । जग ऐसें ज्याचें नांव ।</p>
<p>तें प्रकृतिपुरुष सावेव । तिसरा भाव असेना ॥ ५५ ॥
</p>
<p>या दोहींवेगळें निरवयव । जेथूनि या दोहींचा उद्‌भव 
।</p>
<p>तेचि सद्वस्तु सर्वीं सर्व । देवाधिदेव सांगत ॥ 
५६ ॥</p>
<blockquote>
<p><br/></p>

<p>यस्तु यस्यादिरन्तश्च स वै मध्यं च तस्य सन्‌ ।</p>
<p>विकारो व्यवहारार्थो यथा तैजसपार्थिवाः ॥ १७ ॥</p>
<p><br/></p>
</blockquote>


<p>प्रकृतिपुरुषेंसीं साकार । जें दिसताहे चराचर ।
</p>
<p>त्यासी आद्यंतें जें अनश्वर । तेंचि साचार मध्येंही 
॥ ५७ ॥</p>
<p>लेण्या‌आधीं कनक एक । लेण्या‌अंतीं तेंचि आवश्यक 
।</p>
<p>मध्येंही लेणेंरूपें देख । भासे कनक अद्वितीय ॥ 
५८ ॥</p>
<p>न करितां मातीचें गोकुळ । पूर्वी मृत्तिकाचि केवळ 
।</p>
<p>गोकुळ मोडल्या सकळ । उरे अविकळ मृत्तिका ॥ ५९ ॥</p>
<p>तेचि गोकुळरूपें असतां । भासे मृत्तिकाचि तत्त्वतां 
।</p>
<p>तेंवी आदिमध्य‌अवसानतां । भासे चित्सत्ता अनश्वर 
॥ ४६० ॥</p>
<p>त्रिगुणगुणें सविकार । जें जग दिसताहे साकार ।</p>
<p>तें मायिक गा चराचर । जेवीं व्यवहार स्वप्नींचा 
॥ ६१ ॥</p>
<p>सकळ विकारांचें कारण । अंगें अविद्या आपण ।</p>
<p>ते विकारीं सत्यता स्थापितां जाण । आलें सत्यपण 
अविद्येसी ॥ ६२ ॥</p>
<p>अविद्या आपुलेनि नांवें जाण । आपुलें नास्तिक्य 
सांगे आपण ।</p>
<p>हें वर्म जाणती सज्ञान । नेणोनि अज्ञान मानिती सत्य 
॥ ६३ ॥</p>
<p>अविद्या अविद्यकत्वें मिथ्या जाण । वस्तु वस्तुत्वें 
सदा संपन्न ।</p>
<p>येचि अर्थींचें निरूपण । स्वयें श्रीकृष्ण सांगत 
॥ ६४ ॥</p>
<blockquote>
<p><br/></p>

<p>यदुपादाय पूर्वस्तु भावो विकुरुतेऽपरम्‌ ।</p>
<p>आदिरन्तो यदा यस्य तत्सत्यमभिधीयते ॥ १८ ॥</p>
<p><br/></p>
</blockquote>


<p>प्रकृति‌अंगीकारें देख । वस्तूपासाव होती लोक ।
</p>
<p>जेवीं निद्रायोगें एक । होय अनेक निजस्वप्नीं ॥ 
६५ ॥</p>
<p>जेवीं तंतूपासाव कोटि पट । कोटि पटीं तंतु एकवट ।
</p>
<p>पाहतां आदि मध्य शेवट । द्वैताचें बोट रिघेना ॥ ६६ 
॥</p>
<p>तेवीं वस्तूपासोनियां लोक । प्रकृतिपुरुषादि सकळिक 
।</p>
<p>आदि-मध्य-अवसानीं एक । द्वैतवार्ता देख असेना ॥ ६७ 
॥</p>
<p>तंतु सत्य पट मायिक । वस्तु सत्य अविद्या लटिक ।</p>
<p>जें आदि-मध्य-अवसानीं एक । तें सत्य निष्टंक उद्धवा 
॥ ६८ ॥</p>
<p>जेवीं कां काष्ठाची बाहुली । काष्ठावयवें शोभे 
आली ।</p>
<p>तेवीं वस्तु वस्तुत्वें एकली । शोभा पावली जगत्वें 
॥ ६९ ॥</p>
<p>जेवीं कां एकलें देह देख । दिसे अवयवरूपीं अनेक ।
</p>
<p>तेवीं वस्तु एकली एक । आभासे अनेकस्वरूपीं ॥ ४७० 
॥</p>
<p>जेवीं कां जळीं क्रीडतां जळा । उपजवी तरंगांच्या 
माळा ।</p>
<p>तेवीं वस्तूचिया स्वलीळा । जगदादि मेळा प्रकाशे 
॥ ७१ ॥</p>
<p>तरंगा आदि-मध्य-अवसानीं । जेवीं पाणीपणें असे पाणी 
।</p>
<p>तेवीं उत्पत्ति स्थिति-निदानीं । वस्तु वस्तूपणीं 
अनश्वर ॥ ७२ ॥</p>
<p>ब्रह्म सत्य प्रपंच वावो । हा साधकां साधावया निर्वाहो 

।</p>
<p>कार्यकारण‌अभिन्नभावो । देवाधिदेवो बोलिला ॥ ७३ 
॥</p>
<p>कार्य कारणीं अभिन्न । तैं ब्रह्मीं माया कैंची 
भिन्न ।</p>
<p>जगद्‌रूपें ब्रह्म परिपूर्ण अन्योपदेशें जाण दाविलें 
॥ ७४ ॥</p>
<p>ब्रह्म माया काळगती । यें तिन्हीं अनादि म्हणती 
।</p>
<p>तेही न घडे उपपत्ती । येचि अर्थीं हरि बोले ॥ ७५ ॥
</p>
<blockquote>
<p><br/></p>

<p>प्रकृतिर्ह्यस्य उपादानं आधारः पुरुषः परः ।</p>
<p>सतोऽभिव्यञ्जकः कालो ब्रह्म तत्‌ त्रितयं त्वहम्‌ 
॥ १९ ॥</p>
<p><br/></p>
</blockquote>


<p>ब्रह्मावेगळी माया । सर्वथा न ये आया ।</p>
<p>ते ब्रह्माधारें वाढोनियां । गुणकार्या वाढवी ॥ 
७६ ॥</p>
<p>मायानियंतें ब्रह्म आपण । यालागीं यासी पुरुषपण 
।</p>
<p>पुरुषाची प्रिया माया पूर्ण । प्रकृति अभिधान या 
हेतू ॥ ७७ ॥</p>
<p>ब्रह्माहून पुरुष भिन्न । हें सर्वथा मिथ्या वचन 
।</p>
<p>ब्रह्म पुरुष नामाभिधान । एकासीचि जाण आलें असे 
॥ ७८ ॥</p>
<p>माया प्रकृति अभिधान । दोहीं नांवीं मायाचि पूर्ण 
।</p>
<p>आविद्यक दावी कार्य भिन्न । अविद्या जाण या हेतू 
॥ ७९ ॥</p>
<p>माया ब्रह्मींची शक्ति जाण । तेही ब्रह्मेंसीं 
असे अभिन्न ।</p>
<p>वेगळी नव्हे अर्धक्षण । सदा सुलीन ब्रह्मेंसीं 
॥ ४८० ॥</p>
<p>जेवीं शूरांची शौर्यशक्ति पूर्ण । शूरांहोनि नव्हे 
भिन्न ।</p>
<p>तेवीं ब्रह्मीं मायाशक्ति जाण । असे सुलीन सर्वदा 
॥ ८१ ॥</p>
<p>माया ब्रह्मीं असतां जाण । क्षोभेंवीण नव्हे सर्जन 
।</p>
<p>मायाक्षोभकू काळ पूर्ण । काळास्तव जन जन्मती ॥ ८२ 
॥</p>
<p>ब्रह्मींची सत्ता तो काळ जाण । प्रकृति क्षोभवूनि 
आपण ।</p>
<p>दावी उत्पत्ति स्थिति निदान । तो काळही अभिन्न ब्रह्मेंसीं 
॥ ८३ ॥</p>
<p>जेवीं रायाच्या राजपुत्रासी । राजाचि दमूं शके 
त्यासी ।</p>
<p>तेवीं झालें जें प्रकृतीचे कुशीं । तें निजसत्तेसी 
निर्दळी ॥ ८४ ॥</p>
<p>विवेकदृष्टीं पाहतां जाण । काळ परमात्मा दोन्ही 
अभिन्न ।</p>
<p>प्रकृति पुरुष काळ जाण । तिहींसी एकपण या हेतू ॥ 
८५ ॥</p>
<p>ब्रह्ममाया-काळसंबंध । हे तिनी मूळींचि अभेद ।</p>
<p>दिसे जो व्यावहारिक भेद । तोही अबद्ध मिथ्यात्वें 
॥ ८६ ॥</p>
<p>वस्तु एकलीचि आपण । प्रकृति-पुरुष काळरूपें जाण 
।</p>
<p>अखंडत्वें दावितां पूर्ण । तो मी श्रीकृष्ण परमात्मा 
॥ ८७ ॥</p>
<p>उत्पत्तीपूर्वी मी ब्रह्म पूर्ण । उत्पत्तीचें 
मी ब्रह्म आदिकारण ।</p>
<p>स्थितिकाळीं मी ब्रह्मरूपें जाण । एकीं अनेकपण 
स्वयें दावीं ॥ ८८ ॥</p>
<p>स्वलीला सृष्टीचे प्रांतीं जाण । प्रळयीं उरें 
मी ब्रह्म परिपूर्ण ।</p>
<p>तेचि अर्थींचें निरूपण । स्वयें श्रीकृष्ण सांगत 
॥ ८९ ॥</p>
<blockquote>
<p><br/></p>

<p>स्वर्गः प्रवर्तते तावत्‌ पुर्वापर्येण नित्यशः 
।</p>
<p>महान्‌ गुणविसर्गार्थः स्थित्यन्तो यावदीक्षणम्‌ 
॥ २० ॥</p>
<p><br/></p>
</blockquote>


<p>महान्‌ म्हणिजे अतिथोरू । पितृपुत्रप्रवाहें संसारू 
।</p>
<p>अनवच्छित्र निरंतरू । अतिदुर्धरू वाढला ॥ ४९० ॥
</p>
<p>अतिशयेंसीं दुर्धरू । कैसेनि वाढला संसारू ।</p>
<p>तेही अर्थींचा विचारू । शार्ङ्गधरू सांगत ॥ ९१ ॥
</p>
<p>विषयांचिये आसक्ती । वासनानिष्ठ झाली वृत्ती ।</p>
<p>ते देहात्मता अतिप्रीतीं । संसारस्थिती वाढवी ॥ 
९२ ॥</p>
<p>खवळला जो देहाभिमान । तो शुद्धासी लावी जीवपण ।</p>
<p>नाना योनीं जन्ममरण । विशेषें जाण वाढवी ॥ ९३ ॥</p>
<p>ऐसेन अतिदुर्धरू । स्त्रष्टेन सृजिला संसारू ।</p>
<p>तो ब्रह्मायूपर्यंत स्थिरू । ब्रह्मप्रळयीं संहारू 
सृष्टीचा ॥ ९४ ॥</p>
<p>एक नित्यप्रळयो लागला आहे । एक दैनंदिन प्रळयो पाहें 
।</p>
<p>कर्मजन्य प्रळयो लाहे । एक तो होये अवांतर प्रळयो 
॥ ९५ ॥</p>
<p>सकळ प्रळयांच्या शिरीं । ब्रह्मप्रळयाची थोरी ।
</p>
<p>तो सकळ सृष्टीतें संहारी । कांहीं संसारीं उरों 
नेदी ॥ ९६ ॥</p>
<p>ब्रह्मप्रळयीं नाश सृष्टीसी । पुढती रचावया कल्पादीसी 
।</p>
<p>उंच नीच नाना योनींसी । नव्या करावयासी कारण काय 
॥ ९७ ॥</p>
<p>ब्रह्मप्रळयीं सृष्टीचा र्हा्सू । परी निःशेष नव्हेचि 
नाशू ।</p>
<p>उरे वासनाबीजविलास । सुलीन रहिवासू अविद्ये‌अंगीं 
॥ ९८ ॥</p>
<p>तेचि बीजें कल्पादि जाण । मीचि स्त्रष्टृरूपें 
आपण ।</p>
<p>मज म्यां अनुग्रहूनि पूर्ण । सूक्ष्म कारण लक्षविलें 
॥ ९९ ॥</p>
<p>जेवीं वर्षाकाळीं नाना तृणें । वाढूनि शरत्काळीं 
होती पूर्णें ।</p>
<p>तींच उष्ण काळीं बीजकणें । होती सुलीनें पृथ्वीसी 
॥ ५०० ॥</p>
<p>सुलीन बीजें पूर्ण क्षितीं । परी तीं कोणा व्यक्ती 
न येती ।</p>
<p>तेवीं वासनाबीजें प्रळयांतीं । उरे अव्यक्तीं संसारू 
॥ १ ॥</p>
<p>जेवीं काळीं वरुषलेनि घनें । बीजें विरुढती सत्राणें 
।</p>
<p>वाढती नाना जातींचीं तृणें । पूर्वलक्षणें यथास्थित 
॥ २ ॥</p>
<p>तेवीं उत्पत्तिकाळावरी । सूक्ष्मवासना बीजांकुरीं 
।</p>
<p>नाना योनी चराचरीं । जंगमस्थावरीं जग वाढे ॥ ३ ॥</p>
<p>व्रह्मयाचे प्रळया‌आंतू । निःशेष होय अंतू ।</p>
<p>यालागीं संसारीं अनंतू । वेदशास्त्रार्थू प्रतिपादी 
॥ ४ ॥</p>
<p>ऐसा संसार अनंतू । याचा निःशेष होय अंतू ।</p>
<p>तेचि अर्थीं श्रीकृष्णनाथू । श्लोकींचा पदार्थू 
बोलिला ॥ ५ ॥</p>
<p>‘स्थित्यन्तो यावदीक्षणम्‌’ । येणें पदें श्रीकृष्ण 
।</p>
<p>अत्यंत प्रळयींचें लक्षण । सूत्रप्राय जाण बोलिला 
॥ ६ ॥</p>
<p>‘ईक्ष्ण’ या पदाचा अर्थ जाण । सद्‌गुरुकृपादृष्टि 
पूर्ण ।</p>
<p>तेंचि माझें कृपावलोकन । जेणें ब्रह्मज्ञान प्रकाशे 
॥ ७ ॥</p>
<p>पूर्ण प्रकाशल्या ब्रह्मज्ञान । संसार झाला नाहींच 
जाण ।</p>
<p>वस्तु वस्तुत्वें परिपूर्ण । मीतूंपण असेना ॥ ८ 
॥</p>
<p>तेथ ध्रुवमंडळाची ठेली मात । वैकुंठकैलासा झाला 
प्रांत ।</p>
<p>शेषशायीचाही अंत । ब्रह्मज्ञानांत हो‌ऊं सरला ॥ 
९ ॥</p>
<p>हारपलें मीतूंपण । उडालें देव-भक्त भजन ।</p>
<p>बुडालें साकारतेचें भान । ब्रह्म सनातन सदोदित 
॥ ५१० ॥</p>
<p>प्रपंच एक झाला होता । हे समूळ मिथ्या वार्ता ।</p>
<p>पुढें हो‌ईल मागुता । कदा कल्पांता घडेना ॥ ११ ॥</p>
<p>हें अत्यंत प्रळयाचें लक्षण । भाग्येंवीण न पाविजे 
जाण ।</p>
<p>ज्यासी साचार सद्‌गुरुचरण । ते सभाग्य जन पावती 
॥ १२ ॥</p>
<p>अत्यंत प्रळयींची गती । न घडे गा समस्तांप्रती ।
</p>
<p>हे परम निर्वाणगती । जाण निश्चितीं उद्धवा ॥ १३ ॥
</p>
<p>ज्याची अहंममता खुंटे । त्याची निःशेष कल्पना तुटे 
।</p>
<p>अत्यंत प्रळयो त्यासीच भेटे । नेटेंपाटें निजात्मता 
॥ १४ ॥</p>
<p>देह पडलिया प्रळयो घडे । हें बोलणे सर्वथा कुडें 
।</p>
<p>जितांचि हा प्रळयो जोडे । वाडेंकोडें निजनिष्ठा 
॥ १५ ॥</p>
<p>जितांचि हा प्रळयो जाण । येणें संसारबीजदहन ।</p>
<p>आतां ब्रह्मप्रळयलक्षण । ऐक संपूर्ण सांगेन ॥ १६ 
॥</p>
<p>ब्रह्मांडप्रळयाचा अनुक्रम । तेथ अंतीं उरे पूर्ण 
ब्रह्म ।</p>
<p>हें उद्धवें जाणावया वर्म । पुरुषोत्तम बोलत ॥ १७ 
॥</p>
<blockquote>
<p><br/></p>

<p>विराण्मयाऽऽसाद्यमानो लोककल्पविकल्पकः ।</p>
<p>पञ्चत्वाय विशेषाय कल्पते भुवनैः सह ॥ २१ ॥</p>
<p><br/></p>
</blockquote>


<p>चतुर्दशभुवनेंसीं ब्रह्मांड । काळें कल्पिलें 
प्रचंड ।</p>
<p>तें स्थितिकाळीं पाळूनि अंड । अंतीं नाशाचें बंड 
आदरी काळू ॥ १८ ॥</p>
<p>तो तूं काळ म्हणशी कोण । तरी काळात्मा मीचि जाण ।
</p>
<p>तेणें काळें म्यां प्रळय‌ईक्षण । केलें जाण सृष्टीसी 
॥ १९ ॥</p>
<p>पंचभूतांचे भिन्न भाग । काळसत्ता राखिले विभाग 
।</p>
<p>ते सत्ता म्यां आवरितां सांग । खवळे लगबग पंचत्वासी 
॥ ५२० ॥</p>
<p>जैसा उत्पत्तीचा उपक्रमू । तैसाचि प्रळयाचा अनुक्रमू 
।</p>
<p>भूतीं भूतलयो सुगमू । पुरुषोत्तमू सांगत ॥ २१ ॥</p>
<blockquote>
<p><br/></p>

<p>अन्ने प्रलीयते मर्त्यं अन्नं धानासु लीयते ।</p>
<p>धाना भूमौ प्रलीयन्ते भूमिर्गन्धे प्रलीयते ॥ २२ 
॥</p>
<p><br/></p>
</blockquote>


<p>म्यां पाहिल्या प्रळयदृष्टीं । पडोनि ठाके अनावृष्टी 
।</p>
<p>तेणें अन्न क्षीण होय सृष्टीं । अन्नापाठीं शरीर 
॥ २२ ॥</p>
<p>येथ असे ‘अन्नमय प्राण’ । हें वचन प्रत्यक्ष प्रमाण 
।</p>
<p>ते अन्न होतांचि क्षीण । अन्नासवें प्राण प्राण्यांचे 
जाती ॥ २३ ॥</p>
<p>अन्नवृद्धि खुंटल्या धान्य । बीजमात्र राहे आपण 
।</p>
<p>तेंही पृथ्वीसी होय लीन । तत्काळ जाण उद्धवा ॥ २४ 
॥</p>
<p>तंव द्वादशादित्यमेळा । एकत्र रविमंडळा ।</p>
<p>तो पीठ करी पवर्तशिळा । तेही तृणसाळा उरों नेदी ॥ 
२५ ॥</p>
<p>तेणें तापलें सप्तपाताळ । पोळलें शेषाचें कपाळ 
।</p>
<p>तो वमी विषाग्निकल्लोळ । महाज्वाळ धडधडीत ॥ २६ ॥
</p>
<p>तो संकर्षणमुखानळ । पार्थिव जाळी सकळ ।</p>
<p>ब्रह्मांड जाळोनि तत्काळ । पृथ्वी केवळ भस्म करी 
॥ २७ ॥</p>
<p>तेव्हां पृथ्वीचें पृथ्वीपण सरें । तें गंधमात्रस्वरूपें 
उरे ।</p>
<p>तोही गंधू जळीं विरे । तेंचि शार्ङ्गधरें सांगिजे 
॥ २८ ॥</p>
<blockquote>
<p><br/></p>

<p>अप्सु प्रलीयते गन्ध आपश्च स्वगुणे रसे ।</p>
<p>लीयते ज्तोतिषि रसो ज्योती रूपे प्रलीयते ॥ २३ ॥
</p>
<p><br/></p>
</blockquote>


<p>तेव्हां प्रळयमेघांचा मेळा । शुंडादंडधारा प्रबळा 
।</p>
<p>शत वरुषें वर्षतां जळा । सप्तसमुद्रमेळा एकत्र 
जाहला ॥ २९ ॥</p>
<p>तेणें जळ कोंडलें सुबद्ध । ते जळीं पृथ्वीचा विरे 
गंध ।</p>
<p>तेव्हां जळचि एकवद । प्रळयीं प्रसिद्ध उधवलें पैं 
॥ ५३० ॥</p>
<p>सांवर्तक मेघांचें लक्षण । सिंधु एकत्र करिती पूर्ण 
।</p>
<p>पृथ्वी विरवूनियां जाण । ते जळीं आपण विरोनि जाती 
॥ ३१ ॥</p>
<p>ते काळीं अतिदुर्धर । सांवर्ताग्नि खवळे थोर ।</p>
<p>तो जळ शोषी सर्वत्र । उरे रसमात्र अवशेष ॥ ३२ ॥</p>
<p>रसमात्र जळ उरे तेंही । लीन होय तेजाचे ठायीं ।</p>
<p>तेव्हां तेजचि दिशा दाही । कोंदोनि पाहीं वोसंडे 
॥ ३३ ॥</p>
<p>सांवर्ताग्नीची मातू । जळ शोषूनि राहे निवांतू 
।</p>
<p>जाळिती शक्ति स्वयें जाळितू । या नांव निश्चितू 
सांवर्तकाग्नी ॥ ३४ ॥</p>
<p>तेणेंचि काळें झंझामारुत । उठी तेजातें शोषित ।
</p>
<p>तें तेज शोषितां समस्त । उरे तेथ रूप मात्र ॥ ३५ ॥
</p>
<blockquote>
<p><br/></p>

<p>रूपं वायौ स च स्पर्शे लीयते सोऽपि चाम्बरे ।</p>
<p>अम्बरं शब्दतन्मात्र इन्द्रियाणिं स्वयोनिषु 
॥ २४ ॥</p>
<p><br/></p>
</blockquote>


<p>तेजाचें जें उरे रूप । तें वायु शोषूनि करी अरूप 
।</p>
<p>तेव्हां वायूचि एकरूप । अति‌अमूप कोंदाटे ॥ ३६ ॥
</p>
<p>कोंदाटल्या वायुसी । गगन जेथींचें तेथें ग्रासी 
।</p>
<p>तेव्हा वायु प्रवेशे स्पर्शी । तो उरे अवशेषीं स्पर्शमात्र 
॥ ३७ ॥</p>
<p>उरल्या वायूच्या स्पर्शासी । लयो तत्काळ होय आकाशीं 
।</p>
<p>आकाश प्रवेशे शब्दासी । उरे अवशेषीं शब्दतन्मात्र 
॥ ३८ ॥</p>
<p>दशेंद्रियांची मंडळी । राजसापासोनि जन्मली ।</p>
<p>ते निजगुणीं सामावली । जेवीं पंचांगुळी मुष्टीमाजीं 
॥ ३९ ॥</p>
<blockquote>
<p><br/></p>

<p>योनिर्वैकारिके सौम्य लीयते मनसीश्वरे ।</p>
<p>शब्दो भूतादिमप्येति भूतादिर्महति प्रभुः ॥ २५ 
॥</p>
<p><br/></p>
</blockquote>


<p>वैकारिक जो सत्त्वगुण । व्याला देवता अंतःकरण ।
</p>
<p>प्रळयस्वभावें आपण । मनामाजीं जाण प्रवेशे ॥ ५४० 
॥</p>
<p>सकळ इंद्रियांचा राजा मन । मनःकल्पना जीवशिवपण 
।</p>
<p>श्लोकपदें ‘मनसीश्वर’ पूर्ण । मनाशींच जाण हरि 
बोले ॥ ४१ ॥</p>
<p>मनोदेवता अंतःकरण । घे‌ऊनि प्रवेशे सत्त्वगुण ।
</p>
<p>ज्या कार्याचें जें कारण । तेथ तीं जाण प्रवेशती 
॥ ४२ ॥</p>
<p>शब्दतन्मात्र उरलें आधीं । ते मीनलें तामसामधीं 
।</p>
<p>कारणीं कार्यासी अवधी । जाण त्रिशुद्धी उद्धवा 
॥ ४३ ॥</p>
<p>त्रिविधगुणी अहंकारू । एकवटला महाथोरू ।</p>
<p>ऐक त्याचा बडिवारू । तोचि दुर्धरू संसारीं ॥ ४४ ॥
</p>
<p>जो शिवातें महत्त्वा चढवी । जीवातें देहात्मता 
गोंवी ।</p>
<p>अहंममता जग भुलवी । प्रभुत्वपदवी महत्त्वें येणें 
॥ ४५ ।</p>
<p>अहंकारू ऐसा आहे । तो जैं परमार्थी साह्य होये ।</p>
<p>तैं सोहंभावाचेनि लवलाहें । विभांडी पाहें संसारू 
॥ ४६ ॥</p>
<p>चोर जैं विश्वासू मित्र होये । तैं चोर चोरा निवारी 
पाहें ।</p>
<p>तेवीं अभिमानू जैं साह्य होये । तैं भवभय बाधीना 
॥ ४७ ॥</p>
<p>याहीपरी अभिमान । सामर्थ्यें अतिगहन ।</p>
<p>यालागीं प्रभुत्वें जाण । केलें व्याख्यान उद्धवा 
॥ ४८ ॥</p>
<p>त्रिगुणगुणीं गुणाभिमान । एकत्र हो‌ऊनियां पूर्ण 
।</p>
<p>महत्तत्त्वीं होय लीन । अतिसुलीन तद्‌रूपें ॥ ४९ 
॥</p>
<blockquote>
<p><br/></p>

<p>स लीयते महान्स्वेषु गुणेषु गुणवत्तमः ।</p>
<p>तेऽव्यक्ते संप्रलीयन्ते तत्काले लीयतेऽव्यये 
॥ २६ ॥</p>
<p><br/></p>
</blockquote>


<p>तेंही महत्तत्त्व येथें । कारणगुणीं लीन होतें 
।</p>
<p>तेंही गुणसाम्यें निश्चितें । पावे लयाते अव्यक्तीं 
॥ ५५० ॥</p>
<p>आकारविकार समस्त । हारपोनि जाती जेथ ।</p>
<p>उरे बीजमात्र अवशेषित । त्या नांव अव्यक्त बोलिजे 
॥ ५१ ॥</p>
<p>वटाचा आकारविकार । ना शेंडा मूळ पुष्प पत्र ।</p>
<p>उरे अवशेष बीजमात्र । तेवीं संसार अव्यक्तीं ॥ ५२ 
॥</p>
<p>वटबीज उरलें येथ । तें दृष्टीसी तर्केना निश्चित 
।</p>
<p>तेवीं भवबीज जें अव्यक्त । तें नव्हे व्यक्त जीवासी 
॥ ५३ ॥</p>
<p>नाना तृणजातिबीज गहन । उष्णकाळीं काळ करी लीन ।</p>
<p>तेवीं भवबीज अव्यक्त जाण । होय सुलीन काळेंसीं ॥ 
५४ ॥</p>
<p>पूर्वीं काळें क्षोभोनि अव्यक्त । जगदाकारें केलें 
व्यक्त ।</p>
<p>तेचि काळयोगें अव्यक्त । सुलीन होत काळेंसीं ॥ ५५ 
॥</p>
<p>या नांव अव्यक्ताचा पहा हो । काळामाजीं बोलती लयो 
।</p>
<p>काळ बोलिजे महाबाहो । त्याचा होय व्ययो पुरुषेंसीं 
॥ ५६ ॥</p>
<blockquote>
<p><br/></p>

<p>कालो मायामये जीवे जीव आत्मनि मय्यजे ।</p>
<p>आत्मा केवल आत्मस्थो विकल्पापायलक्षणः ॥ २७ ॥</p>
<p><br/></p>
</blockquote>


<p>पुरुषाची पूर्ण क्षोभकता । तोचि काळ बोलिजे तत्त्वतां 
।</p>
<p>उत्पत्ति-स्थिति-प्रलयांता । तिनी अवस्था काळाच्या 
॥ ५७ ॥</p>
<p>तिनी अवस्था लोटल्या ठायीं । काळासी कर्तव्यता 
नाहीं ।</p>
<p>तो उपजत व्यापारें पाहीं । जीवाचे ठायीं सामावे 
॥ ५८ ॥</p>
<p>अचेतनीं चेतविता । जडातें जो जीवविता ।</p>
<p>यालागीं जीवू ऐशी वार्ता । जाण तत्त्वतां पुरुषासी 
॥ ५९ ॥</p>
<p>प्रकृतीचेनि योगें जाण । शुद्धासी बोलिजे जीवपण 
।</p>
<p>पुरुषू हेंही अभिधान । त्यासीच जाण बोलिजे ॥ ५६० 
॥</p>
<p>करितां प्रकृतिविवंचन । केवळ मृगजळासमान ।</p>
<p>दिसे परी साचपण । सर्वथा जाण असेना ॥ ६१ ॥</p>
<p>मृगजळामाजीं जो पडे । तेथ जळ नाहीं मा तो कोठें बुडे 
।</p>
<p>तेवीं प्रकृति नसतां जोडे । वाडेंकोडें जीवत्व 
कोणा ॥ ६२ ॥</p>
<p>जळीं बुडालें दिसे व्योम । सत्य मानणें तो मूर्खधर्म 
।</p>
<p>तैसें रूप नाम गुण कर्म । हा मिथ्या भ्रम मायिक ॥ 
६३ ॥</p>
<p>प्रकृतिकाळींही जाण । सत्य नाहीं जीवपण ।</p>
<p>तेही अर्थींची निजखूण । उद्धवा संपूर्ण अवधारीं 
॥ ६४ ॥</p>
<p>स्वयें अवलोकितां दर्पण । दर्पणामाजीं दिसे आपण 
।</p>
<p>तरी आपुलें वेगळेपण । स्वयें आपण जाणीजे ॥ ६५ ॥</p>
<p>तेवीं प्रकृतिकर्म करितां । जरी दिसे प्रकृति‌आंतौता 
।</p>
<p>तरी मी प्रकृतीपरता । जाण तत्त्वतां उद्धवा ॥ ६६ 
॥</p>
<p>दिसे व्योम जळीं बुडालें । परी तें नाहीं वोलें झालें 
।</p>
<p>तेवीं प्रकृतिकर्म म्यां केलें । नाही माखलें ममांग 
॥ ६७ ॥</p>
<p>यापरी करितां निर्वाहो । प्रकृतीचा झाला अभावो 
।</p>
<p>तेव्हा जीवशिवनांवें वावो । जीव तोचि पहा हो परमात्मा 
॥ ६८ ॥</p>
<p>जीवाचें गेलिया जीवपण । सहजेंचि उडे शिवपण ।</p>
<p>दोघेही आत्मत्वें जाण । होती परिपूर्ण पूर्णत्वें 
॥ ६९ ॥</p>
<p>जीवासी निजस्वरूप आठवो । या नांव जीवाचा परब्रह्मीं 
लयो ।</p>
<p>परमात्मा अज अव्ययो । अविनाश अद्वयो अनंत ॥ ५७० ॥
</p>
<p>ब्रह्मीं स्फुरेना ब्रह्मपण । तेथ ‘मी तूं’ म्हणे 
कोण ।</p>
<p>परमानंद परिपूर्ण । उरे जाण उद्धवा ॥ ७१ ॥</p>
<p>ऐसा परमानंद म्हणसी कोण । तो मी अज अव्यय श्रीकृष्ण 
।</p>
<p>आनंदस्वरूप तो मी जाण । मजवेगळें स्थान असेना ॥ ७२ 
॥</p>
<p>ज्या स्वानंदा नांव श्रीकृष्ण । तें तुझें स्वरूप 
उद्धवा जाण ।</p>
<p>तेथ नाहीं गा मीतूंपण । परम कारण उर्वरित ॥ ७३ ॥</p>
<p>उद्धवा जीवाचा जीव मी श्रीकृष्ण । मज तुज नाहीं वेगळेपण 
।</p>
<p>यालागीं जीवाची हे निजखूण । परम कारण सांगीतले ॥ 
७४ ॥</p>
<p>जगाचा आत्मा श्रीकृष्ण । त्या माझा आत्मा तूं उद्धव 
पूर्ण ।</p>
<p>हें ऐकोनि श्रीकृष्णवचन । उद्धव जाण गजबजिला ॥ ७५ 
॥</p>
<p>कृष्ण मज म्हणे आपुला आत्मा । परी मी नेणें कृष्णमहिमा 
।</p>
<p>अगाध लीला पुरुषोत्तमा । ते केवीं आम्हां आकळे ॥ 
७६ ॥</p>
<p>नाथिलेंचि उद्धवपण । माझ्या अंगीं जडलें जाण ।</p>
<p>कृष्णविवेकें पाहतां पूर्ण । माझें मीपण दिसेना 
॥ ७७ ॥</p>
<p>मज उद्धवपण सांडितां । कृष्ण निजधामा जा‌ईल तत्त्वतां 
।</p>
<p>ते न साहवे अवस्था । सखेदता सप्रेम ॥ ७८ ॥</p>
<p>हे उद्धवाची अवस्था । कळों सरली श्रीकृष्णनाथा 
।</p>
<p>तेचि अर्थीची हे कथा । शब्दार्थता निरूपी ॥ ७९ ॥</p>
<blockquote>
<p><br/></p>

<p>एवं अन्वीक्षमाणस्य कथं वैकल्पिको भ्रमः ।</p>
<p>मनसो हृदि तिष्ठेत व्योम्नीवार्कोदये तमः ॥ २८ 
॥</p>
<p><br/></p>
</blockquote>


<p>प्रकृति-पुरुषविवंचन । आदि मध्य अवसान ।</p>
<p>तुज म्यां दाविलें एकपण । तेथ कां भिन्नपण कल्पिसी 
वायां ॥ ५८० ॥</p>
<p>उत्पत्ति‌आदि ब्रह्म पूर्ण । उत्पत्तीसी तेंचि 
कारण ।</p>
<p>जग जन्मलें जे सगुण । तेहीं ब्रह्मरूपें जाण दाविलें 
तुज ॥ ८१ ॥</p>
<p>आणी प्रळयाच्या अंतीं । ब्रह्मचि उरे निजस्थिती 
।</p>
<p>तेही विखींची प्रतीती । तुज म्यां निश्चितीं दाविली 
॥ ८२ ॥</p>
<p>प्रकृतिहूनि पुरुष भिन्न । प्रकृति स्वातंत्र्यें 
मिथ्या जाण ।</p>
<p>ऐसें प्रकृतिपुरुष ज्यासी ज्ञान । त्यासी मीतूंपण 
भासेना ॥ ८३ ॥</p>
<p>जेथ नाहीं मीतूंपण । तेथ विकल्प कल्पी कोण ।</p>
<p>आद्यंती वस्तु पूर्ण । हें विवेकज्ञान जयासी ॥ ८४ 
॥</p>
<p>जो विवेक पुरुषप्रकृती । सांख्य जागे ज्याचे चित्तीं 
।</p>
<p>त्यासी विकल्पाची प्राप्ती । नव्हे कल्पांतीं उद्धवा 
॥ ८५ ॥</p>
<p>सांख्यविवेकगभस्ती । पूर्ण उगवला ज्याचे चित्तीं 
।</p>
<p>तेथ विकल्पाची अंधारीं राती । कैशा रीतीं उरेल ॥ 
८६ ॥</p>
<p>ज्यासी पटुतर सांख्यज्ञान । विकल्प विसरे त्याचें 
मन ।</p>
<p>हृदयीं उगवे चिद्‌भान । अज्ञाननिशा पूर्ण निरसूनी 
॥ ८७ ॥</p>
<p>जेथ निरसलें अज्ञान । तेथ विकल्पाचें कैंचें स्थान 
।</p>
<p>यापरी सांख्यज्ञान । साधकां पूर्ण उपकारी ॥ ८८ ॥
</p>
<p>जें साराचें निजसार । जें गुह्यज्ञानभांडार ।</p>
<p>जें कां विवेकरत्ना कर । तें सांख्या साचार उद्धवा 
॥ ८९ ॥</p>
<blockquote>
<p><br/></p>

<p>एष सांख्यविधिः प्रोक्तः संशयग्रन्थिभेदनः ।</p>
<p>प्रतिलोमानुलोमाभ्यां परावरदृशा मया ॥ २९ ॥</p>
<p>इति श्रीमद्‌भागवते महापुराणे पारमहंस्यां सांहितायामेकादशस्कन्धे 
चतुर्विंशोऽध्यायः ॥ २४ ॥</p>
<p><br/></p>
</blockquote>


<p>मी विवेकाचा विवेकू । मी अर्काचा आदि‌अर्कू ।</p>
<p>मी ज्ञानियांचा ज्ञानतिलकू । त्या माझा परिपाकू 
तें हें सांख्य ॥ ५९० ॥</p>
<p>मी वेदांचा आदिवेदू । मी बोधाचा आदिबोधू ।</p>
<p>मी आनंदाचा निजानंदू । त्या माझा प्रबोधू तें हें 
सांख्य ॥ ९१ ॥</p>
<p>तेणें म्यां सर्वज्ञें श्रीकृष्णें । निर्धारोनि 
निजज्ञानें ।</p>
<p>सांख्ययोगौपलक्षणें । ब्रह्म अव्ययपणें दाविलें 
॥ ९२ ॥</p>
<p>जेवीं गरगरीत वाटोळा । करतळीं दिसे आंवळा ।</p>
<p>तेवीं सांख्ययोगलीळा । ब्रह्म तुज डोळां दाविलें 
॥ ९३ ॥</p>
<p>जो ब्रह्म डोळां देखों जाये । तो सर्वांगें देखणा 
होये ।</p>
<p>ऐशी सांख्यज्ञान निजसोये । तुज म्यां पाहें दाविली 
॥ ९४ ॥</p>
<p>हा सांख्ययोग अनुक्रम । अन्वयव्यतिरेकें उपक्रम 
।</p>
<p>आलोडितां आकळे वर्म । अखंड ब्रह्म अद्वय ॥ ९५ ॥</p>
<p>उत्पत्ति-स्थिति-प्रळयांत । ब्रह्म अखंड निज नित्य 
।</p>
<p>हेंचि सांख्ययोगें प्राप्त । जाण निश्चित साधकां 
॥ ९६ ॥</p>
<p>ज्यांसी ब्रह्मज्ञानाचें कोड । ते सांख्ययोग पुरवी 
चाड ।</p>
<p>लिंगदेहाचें सुदृढ झाड । त्याचें समूळ बूड उन्मळी 
॥ ९७ ॥</p>
<p>लिंगदेह अत्यंत कठिण । तें सांख्ययोगापुढें जाण 
।</p>
<p>जेवीं अग्नीमाजीं तृण । तेवीं होय संपूर्ण भस्मांत 
॥ ९८ ॥</p>
<p>लिंगदेह सैंधवगिरिवर । सांख्या अत्यंत प्रळयसागर 
।</p>
<p>खवळला विरवूनि करी नीर । एकाकार निजात्मता ॥ ९९ ॥
</p>
<p>खवळल्या अत्यंत चित्सागरा । नाना संशयजळगारा ।</p>
<p>उरावया नाहीं थारा । निजनिर्धारा उद्धवा ॥ ६०० ॥
</p>
<p>सकळ संशयांचें छेदन । लिंगदेहाचें भेदन ।</p>
<p>करी तें सांख्ययोगज्ञान । उद्धवा जाण निश्चित ॥ 
१ ॥</p>
<p>अनुलोम प्रतिलोम । विवंचना वाटेल दुर्गम ।</p>
<p>हें न करितां सांख्य सुगम । आकळे तें वर्म सांगेन 
ऐक ॥ २ ॥</p>
<p>सांडूनि आकारविषमता । सर्व भूतीं भगवंतता ।</p>
<p>जो पाहे सद्‌भावता । सांख्य त्याचे हात समूळ आलें 
॥ ३ ॥</p>
<p>कां जैसें हो‌ईल कर्माचरण । तैसें सुखेंचि हो आपण 
।</p>
<p>मी कर्ता हें तूं न म्हण । इतुकेन ब्रह्म पूर्ण तूं 
होसी ॥ ४ ॥</p>
<p>याहीवरती सुगमता । मज दिसेना सर्वथा ।</p>
<p>उद्धवा तुझे निजहितार्थ । जाण तत्त्वतां सांगीतलें 
॥ ५ ॥</p>
<p>हेंचि एक माझें वचन । विचारूनियां संपूर्ण ।</p>
<p>निजहितार्था आपण । अवश्य जाण करावें ॥ ६ ॥</p>
<p>ऐसें बोलिला देवाधिदेवो । तेथ जडला उद्धवाचा भावो 
।</p>
<p>निःशेष ‘अहं’ सांडितां पहा हो । ब्रह्म स्वयमेवो 
सहजचि ॥ ७ ॥</p>
<p>विचारितां सांख्यज्ञान । जगातें गोंवी अहंपण ।</p>
<p>अहंपाशीं जन्ममरण । दुःख दारुण अहंभावीं ॥ ८ ॥</p>
<p>ऐसा अहंभावो कठिण । सांडितां न सांडे आपण ।</p>
<p>येचि गुंतीचें कारण । सर्वथा जाण कळेना ॥ ९ ॥</p>
<p>हें पुसों जावें देवापाशीं । तेणें विशद सांगीतलें 
सांख्यासी ।</p>
<p>आतां आपुली गुंती आपल्यापाशीं । तेंचि आम्हासी 
कळेना ॥ ६१० ॥</p>
<p>येचि अर्थीं श्रीकृष्ण । पंचविसावे अध्यायीं जाण 
।</p>
<p>सगुण निर्गुणविभागें पूर्ण । गोड निरूपण सांगेल 
॥ ११ ॥</p>
<p>ते सुरम रसाळ मधुर कथा । जेथ श्रीकृष्णा‌ऐसा वक्ता 
।</p>
<p>उद्धव शिरोमणि श्रोता । अनुपम स्वादुता ते ठायीं 
॥ १२ ॥</p>
<p>त्या स्वादाचें गोडपण । सांगावया समर्थ श्रीकृष्ण 
।</p>
<p>सेवावया श्रोता अतिसज्ञान । निजभक्त जाण उद्धव 
॥ १३ ॥</p>
<p>ते देवभक्तसंवाद गोडी । वेदशास्त्रें न जोडे जोडी 
।</p>
<p>आलोडितां ग्रंथकोडी । ते निजगोडी नातुडे ॥ १४ ॥</p>
<p>आतुडावया ते निजगोडी । जैं भाग्यें भावार्थें जोडे 
जोडी ।</p>
<p>भावार्थाचे निज‌आवडीं । जिव्हारींची गोडी देवो 
दे भक्तां ॥ १५ ॥</p>
<p>एवं भावार्थापरतें कांहीं । देवासी आवडतें नाहीं 
।</p>
<p>तो भावो नाहीं ज्यांचे ठायीं । ते मूर्ख पाहीं बालिश 
॥ १६ ॥</p>
<p>त्या बाळकांचा धन्य भावो । खापरें मांडूनि म्हणती 
देवो ।</p>
<p>तेथही प्रकटे देवाधिदेवो । धरिल्या निःसंदेहो विश्वास 
॥ १७ ॥</p>
<p>बाळकें दूध मागावयासाठीं । भावार्थें लागला देवापाठीं 
।</p>
<p>कां क्षीराब्धि करूनि वाटी । उपमन्यावोठीं लाविली 
॥ १८ ॥</p>
<p>एवं भाविकू देवाचा लाहणा । देवो भाविकांचा आंदणा 
।</p>
<p>भावेंवीण देवो जाणा । कधीं कोणा न भेटे ॥ १९ ॥</p>
<p>यालागीं जेथ भावार्थ । तेथचि जोडे सुखस्वार्थ ।
</p>
<p>भावार्थ तेथ परमार्थ । साङ्ग साद्यंत सांपडे ॥ ६२० 
॥</p>
<p>ऐसा वाढिविल्या भावार्थ । तेणें जोडे निर्गुणनिजस्वार्थ 
।</p>
<p>तेचि अर्थींचा वृत्तांत । पुढिल्या अध्यायांत हरि 
सांगे ॥ २१ ॥</p>
<p>ते कथेचें गोडपण । अमृतास विसरवी जाण ।</p>
<p>ऐसें रसाळ निरूपण । सादरें श्रीकृष्ण सांगेल ॥ २२ 
॥</p>
<p>तें श्रीकृष्णकथापीयूख । श्रोत्याचें पावे श्रवणमुख 
।</p>
<p>एका जनार्दनीं अतिसुख । सकौतुक व्याख्यान ॥ २३ ॥
</p>
<p>श्रीभागवत अत्यादरें । श्रीकृष्णकथा सविस्तरें 
।</p>
<p>अहेर विस्तारिले साजिरे । परमार्थाळंकारें साळंकृत 
॥ २४ ॥</p>
<p>तेणें संत सज्जन सोयरे । गौरवीन श्रवणादरें ।</p>
<p>एका जनार्दनकृपाकरें । आविष्करे सामर्थ्य ॥ २५ 
॥</p>
<p>गौरविले सोयरे सज्जन । म्हणाल उपेक्षिले इतर जन 
।</p>
<p>जो श्रीभागवतीं सावधान । तो परमार्थें जाण गौरवे 
॥ २६ ॥</p>
<p>भावार्थासारिखें गौरवण । एका जनार्दन जाणे ।</p>
<p>एका जनार्दना शरण । आपण्या आपण गौरवी ॥ ६२७ ॥</p>

<blockquote>
<p><br/></p>

<p>इति श्रीभागवते महापुरणे एकादशस्कंधे श्रीकृष्णोद्धवसंवादे 
एकाकारटीकायां</p>
<p>प्रकृतिपुरुषसांख्ययोगो नाम चतुर्विंशोऽध्यायः 
॥ २४ ॥</p>
<p>श्रीकृष्णार्पणमस्तु ॥ श्लोक ॥ २९ ॥ ओव्या ॥ ६२७ 
॥</p>
<p><br/></p>

</blockquote>


</article>
</body>
<!-- mirrored from santeknath.org/eknathi bhagwat/adhyay 7.html by HTTrack Website Copier/3.x [XR&CO'2013], Tue, 04 Aug 2015 03:10:59 GMT -->
</html>
